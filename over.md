---
layout: page
title : Over Bèr Kessels
header : Over Bèr Kessels
group: navigation
permalink: /over.html
lang: nl
---
Ik ben Bèr Kessels, een freelance **webontwikkelaar**. Ik focus me op
het ontwikkelen en marketen van **cutting edge websites en
applicaties**, met **Open Source** technologie. Ik woon in Nijmegen,
Nederland en werk vanuit mijn eigen kantoor, of bij mijn klanten op de
werkvloer.

Op de meeste netwerken ben ik bekend onder **berkes**.

Mijn brede interesse maakt dat ik rekening kan houden met heel diverse
factoren in een project, zeer uiteenlopende gebruikers en heel
verschillende wensen en eisen.
Het maakt ook dat ik mensen kan aansturen en motiveren en goed kan meedraaien in heel diverse teams. Een enorme passie voor techniek en Open Source zorgt dat 
ik bekend ben met de nieuwste ontwikkelingen en vooral goed weet in te
schatten waar en wanneer, bepaalde technieken en methodes effectief in te zetten zijn.

Met ruim 14 jaar webdevelopment-ervaring in heel diverse projecten, van
enorme applicaties bij grote enterprise- en mediabedrijven, tot kleine
weblogs voor familie en vrienden, kan ik heel goed de technische en
projectmatige risico's en problemen inschatten en voorkomen. Deze
ervaring, een schat aan (zelfontwikkelde) gereedschappen en methodieken,
maken mij bovendien zeer efficiënt inzetbaar.

Ik werk meestal met [Ruby on Rails](http://rubyonrails.org/) een professioneel, 
Open Source, platform waarmee heel veel websites gebouwd en beheerd worden. Van groot
(Twitter.com is een voorbeeld) tot piepklein. Met, uiteraard, een enorme 
gemeenschap aan kundige ontwikkelaars. Maar ik heb ook ervaring met een 
breed scala aan alternatieven, en kan ik u dus ook goed helpen met het
vinden of toepassen van de juiste technologie voor úw project.

Mijn passie voor techniek leent zich uitermate voor presentaties. I heb
dan ook uitgebreide ervaring in presentaties, workshops en trainingen
voor kleine tot enorme groepen mensen. 
Als je op zoek bent naar sprekers, vraag mij gerust. Ik wil graag komen
uitwijden over een mooie en nieuwe technologie.

## Contact
Je kunt me bereiken per [e-mail](mailto:ber@berk.es) of telefoon, op
06 29075065.

* Code op [Github](https://github.com/berkes/)
* Zakelijk netwerk op [LinkedIn](http://www.linkedin.com/profile?viewProfile=&key=9270755).
* Resumé van mijn Open Source software op [Github](http://resume.github.io/?berkes).
* Kennisbank op [Stackoverflow](http://stackoverflow.com/users/73673/berkes).
* Mijn [publieke GPG-sleutel](http://berk.es/berkes_pub.gpg).

## Disclaimer
Dit is mijn persoonlijke en zakelijk blog. Je zult hier ideeën,
meningen, handleidingen en interessante bevindingen vinden. De archieven
gaan terug tot 2001. En meningen, interesses en ideeën veranderen. Neemt
dus niets op deze blog al te serieus.
