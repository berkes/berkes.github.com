---
layout: post_archive
title: Moet je Drupal7 gaan gebruiken voor een nieuwe Drupalsite?
created: 1285593475
tags:
- drupal
lang: nl
---
In een recente mailcorrespondentie voorzag ik iemand van wat advies over Drupal 7. Drupal 7 is de Drupal die binnenkort gereleased zal worden als opvolger van Drupal 6. Drupal6 is daarmee niet ten einde, mogelijk blijft deze nog jaren onderhouden. Drupal 5 komt daarmee wél te vervallen. De mail vroeg: > Ik wil eigenlijk gaan beginnen met D7 aangezien deze er nu bijna is en het project sowieso nog wel een 4-tal maanden zal duren.

Een medewerker van Dries bij Acquia duwde ons ook in deze richting voor onze community site. En ik antwoordde: Eerlijkgezegd geloof ik hier voor geen meter in. Tenzij je concrete voorbeelden boven water kunt krijgen waar Drupal7 _nu_ al beter is dan Drupal6. Ik zie die voor jullie project nog niet. Je zult hoe dan ook een technisch ontwerp (naar een functioneel ontwerp) moeten opzetten. Als in dat technisch-ontwerp grote problemen boven water komen, die met Drupal7 opgelost zouden worden, is dat natuurlijk een goede optie. Maar als dat niet zo is, is Drupal7 altijd een nadeel:  - **Onbekend** (reken op maanden, mogelijk een jaar na release voordat er net zoveel experts en developers voor zijn als voor 6).
 - **Onbekend** (marketeers roepen natuurlijk dat het getest en klaar is, maar dat moet eerst nog bewezen worden).
 - **Onaf**, third party modules worden grotendeels al vooraf klaargemaakt. Maar wat ik daarvan gezien heb, valt a) het aantal modules dat voor 7 klaat is tegen, maar is vooral b) de kwaliteit van die ports erg (erg) slecht vaak. Verwacht dat in het eerste half jaar van Drupal7 de helft van die modules vervangen wordt door alternatieven.
Als je zo vroeg op de trein springt is dat uiteraard niet te voorkomen in geval drupal 7 nieuwe features heeft die in 6 niet te krijgen zijn, maar heel onverstandig, omdat je écht in de voorhoede meedraaft, en dus veel zelf moet uitvinden (in plaats van gebaande paden te volgen) en daarmee vaak doodlopende paden bewandelt, met onvermijdelijke pijnlijke migraties voor de boeg. Mijn advies, kortom was, om voorlopig nog niets met Drupal 7 te gaan doen. Het betreft hier een groot project (4 maanden ontwikkeling) en dus niet De Blog Van Mien. Voor een klein, goed te overzien project is Drupal 7 precies net zo goed als Drupal 6. En zijn kleine voordelen als "Maar Drupal 7 heeft een heel coole interface" geldige argumenten om ervoor te kiezen. Maar voor ieder groter project moet je je richten op de technische eisen en wensen. En daarvan heeft Drupal 7 mogelijk enkele kant-en-klaar, terwijl 6 die niet heeft. Maar andersom is de kans even zo groot, of groter, dat vor Drupal6 daar al een goed getestte en uitgewerkte oplossing is, terwijl in de wereld van Drupal 7 nog niets uitgewerkt is voor dat specifieke probleem. 
