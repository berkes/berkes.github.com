---
layout: post_archive
title: Zeven tips om je organisatie beter op de wikipedia kaart te zetten
created: 1199539728
tags:
- wikipedia
- ser
- seo
lang: nl
---
Wikipedia is een van de meest bezochte referenties op internet. Meestal kijken journalisten, schrijvers of anderszins geïnteresseerden eerst op Wikipedia als ze iets over een organisatie, plaats of persoon willen weten. Daarna pas op de "officiële pagina" van het instituut. Een goed Wikipedia lemma is daarom meestal belangrijker dan een goede eigen website. Kortom: het is van groot belang dat je Wikipedia lemma altijd relevant, goed informerend en volledig is. De meeste organisaties hebben een veel te kort, weinig informatief of zelfs helemaal geen Lemma. Bedenk wel dat hier een reden voor is: een niet bestaand lemma duidt meestal op "geen interesse". Mensen zijn niet geïnteresseerd in een lemma over de kapper op de hoek. Maar meestal wel in de geschiedenis van een poppodium of de producten van 'die rare fabriek hierachter'. Een paar tips hoe je een organisatie beter op wikipedia kunt krijgen. <!--break-->### 1. Nooit zelf gaan sleutelen.
De Wikipedia etiquette [raden dit expliciet af](http://nl.wikipedia.org/wiki/Wikipedia:Wat_je_niet_moet_doen). > Schrijven over uzelf wordt sterk afgeraden. Zulke teksten worden doorgaans zeer kritisch bekeken en lopen een grote kans verwijderd te worden. Bedenk dat u zelf meestal niet de juiste persoon bent om uw eigen relevantie te beoordelen, en dat Wikipedia geen platform is om uzelf te presenteren. Als u relevant genoeg bent voor een artikel, zal iemand anders dat waarschijnlijk wel schrijven. Ook het zelf invoeren van een "externe link" naar je eigen homepage is not done. Vraag netjes in het overleg of het goed is als je dit doet, of als iemand anders dat wil doen voor je.### 2. Bespreek zaken in de "overlegpagina".
Als je onjuistheden ziet, leg dan op de overlegpagina uit waarom dit onjuist is. Ga ze dus niet zelf aanpassen, het kan immer zo zijn dat jij /vind/ dat iets onjuist is waardoor anderen je des te meer gaan wantrouwen. Bekende rellen zijn die van [Mabel wisse Smith](http://www.youtube.com/watch?v=Hp8ugz5a7sU) die haar lemma aanpaste, [de Volkskrant die informatie wilde verdoezelen](http://willy.boerland.com/myblog/hoe_de_volkskrant_haar_wikipedia_entry_censureert), enzovoort. Blijf op die overlegpagina netjes en inhoudelijk discussieren, lever goede bronnen aan waarom iets al dan niet onjuist is. ### 3. Registreer.
Als je opereert onder je eigen naam of die van je organisatie ben je niet anoniem, dus veel betrouwbaarder. Maar het belangrijkste is dat je veel meer deel bent van de community. Wikipedia is een gemeenschap, waar mensen elkaar kennen, elkaars reputatie kennen enzovoort. [Registreren is dus erg aan te raden](http://nl.wikipedia.org/w/index.php?title=Speciaal:Aanmelden&type=signup). Het is net als in het echte leven: als in jou organisatie "een of andere gesjeesde stropdas ons komt vertellen wat we fout doen" werkt dat veel minder goed dan dat een gewaardeerd collega je vertelt hoe je beter iets kunt aanvliegen. ### 4. Spendeer tijd.
Kennis is het meest waardevol op Wikipedia. Maar om die kennis netjes, goed en gedegen vast te leggen is tijd nodig. Spendeer die ook. Veel organisaties spenderen makkelijk 3 manuur per week, duizenden euro's per jaar enzovoort, aan hun eigen site, maar vinden twintig minuten op Wikipedia per week veel. Dat is het niet. Die twintig minuten kun je spenderen aan het helpen van anderen (zodat ze jou helpen) maar ook aan de andere punten die hier benoemd zijn. Meestal heb je nog veel minder dan die 20 minuten per week nodig. ### 5. Doneer materiaal.
Je logo vrijgeven aan het publieke domein is vaak moeilijk, want de rechten liggen veelal bij de ontwerper en niet bij jou of je organisatie. Als het even kan is een pagina met een logo of beeldmerk een [stuk professioneler](http://nl.wikipedia.org/wiki/Microsoft) dan eentje [zonder](http://nl.wikipedia.org/wiki/ABN_AMRO).

Professionele foto's van je interieur doneren onder de [GFDL](http://nl.wikipedia.org/wiki/GNU_Free_Documentation_License) licentie is ook een heel goed idee. Let wel op dat dit in goed overleg met de fotograaf moet gebeuren, rechten en royalty's vervallen of veranderen namelijk nogal.### 6. Leg linkjes.
In artikelen die over je buurt, je stad, een land, geschiedenis, personen enzovoort gaan, kunnen vaak referenties staan naar jou organisatie. Door na te gaan of die ook al naar het lemma van jou organisatie gelinkt zijn, en ze vervolgens te linken, indien nodig, breng je veel meer aandacht naar je organisatie.  Als ergens nog helemaal niet aan het lemma wordt gerefereerd, vraag je dan af of zo een referentie iets toevoegt. Een link naar het Philips lemma in het lemma over Eindhoven is relevanter dan een link naar knutselwinkel 't lijmpotje in het lemma over Amsterdam (tenzij 't lijmpotje een belangrijker rol vervulde).

Kijk ook of er overzichten bestaan waar je in thuis kan horen. "Lijst met organisaties ouder dan 200 jaar" bijvoorbeeld. Of "[Lijst met Dit en Dat](http://nl.wikipedia.org/wiki/Speciaal:Voorvoegselindex/Lijst)". Als je tijd wilt besteden aan het bijhouden van zoiets, draag je bij aan Wikipedia, geef je jezelf een goede naam én breng je aandacht naar je organisatie.### 7. Nieuw lemma maken.
Uiteraard moet je voorzichtig zijn met het aanmaken van je eigen lemma als dat niet bestaat (zie tip 1). Beste is om dat helemaal nooit te doen. Wel kun je in overlegpagina's van bepaalde personen vragen of ze het voor je willen doen. Bijvoorbeeld iemand die veel lemma's over poppodia maakte, wil je graag helpen met het aanmaken van een lemma over jou podium. Zorg overigens zelf ook voor de nodige referenties en links naar zo een nieuwe pagina (zie tip 6)!
