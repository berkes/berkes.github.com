---
layout: post_archive
title: ! 'Ultimaker 3D printer. '
created: 1333397274
tags:
- 3d ultimaker diy hack
lang: nl
---

Yes! Hij is binnen, hij werkt en ik ben dolgelukkig: Mijn [Ultimaker](https://shop.ultimaker.com/) 3D-printer.

[![Ultimaker printing black lines of plastic as bottom](http://berkes.openphoto.me/photo/12/create/68f27/600x950.jpg "Ultimaker in actie")

[Meer Foto's »](http://berkes.openphoto.me/photos/tags-ultimaker/list?size=440x292xCR)

Voor diegenen die het concept helemaal niet kennen: dit zijn zelfbouw-apparaten waarmee je (vooral) plastic dingen kun printen. Daadwerkelijke, fysieke dingen. Ik ervan overtuigd dat we aan het begin van een tweede revolutie staan; en ik wil daar uiteraard dolgraag bijzijn.

Vandaar dus deze aankoop. Na lang zoeken bleek vooral vanwege importheffingen, en mijn zeer geringe ervaring met de materie. de bovengenoemde Ultimaker de beste koop. Bekender is de Amerikaanse [Makerbot](http://store.makerbot.com/), maar die is alles bij elkaar duurder om naar Nederland te krijgen dat onze eigen Ultimaker. De goedkoopste, mooiste, maar ook meest gedurfde viriant printer is de [Mendel](http://reprap.org/wiki/Mendel), uit de series van echte zelfbouwprinters. Gedurfd, want je koopt vooral losse onderdelen (pijpen, schroeven, draadjes, motoren enzovoort) en print dan de printer zélf uit!

Maargoed. Mijn Ultimaker print. Het zwakste stuk is vooralsnog de software waarmee je alles aanstuurt en converteert; dat blijkt behoorlijk foutgevoelig, heeft versie-problemen, en werkt eigenlijk gewoon niet lekker. Gelukkig heb ik juist daar redelijk wat kennis, dus daar is voor mij nog een taak weggelegd.

Ik heb nog geen concreet plan. Genoeg ideeën om uit te zoeken, uit te proberen en mee te spelen. Al ben ik juist vooral op zoek naar andermans ideeën. Bijvoorbeeld het koppelen aan e-commerce-software. Of direct de verpakking, met verzendlabels om het "product" heen printen. Misschien software inrichten waarmee je maatwerk kunt printen. Zoals namen of logo's direct vanuit een webshop in het 3Dmodel verwerken. En Windmolens. Fucking zelfprintbare windmolens. Natuurlijk. Waar ik echter vooral naar zoek, zijn nóg meer ideeën. En dan bedoel ik niet meteen een idee voor de zoveelste [leuke flesopener](http://www.thingiverse.com/search?q=opener) (mag natuurlijk ook), maar vooral [breder, groter](http://vimeo.com/16106427)! [Nicemarkten](http://artinfo.com/news/story/761597/redesigning-reality-how-3-d-printing-is-shaping-the-future-of-art-engineering-and-everything-else), [alimme bedrijfsmodellen](http://www.thingiverse.com/search?q=opener); handige inzet; vooral dingen die door deze 3D-[printerrevolutie](http://tpb.piratenpartij.nl/browse/605) opeens wél kunnen, maar die eerst niet konden, niet toegankelijk waren, of gewoon onbetaalbaar.

Voor al deze ideeën staat mijn printer (en mijn hulp en dus tijd) ook tot jou beschikking. Nu nog gewoon bij mij thuis, maar bij wat animo ga ik op zoek naar een wat meer openbare ruimte. Dus stuur me je idee, of kom het langsbrengen. Of kom gewoon even spelen :)
