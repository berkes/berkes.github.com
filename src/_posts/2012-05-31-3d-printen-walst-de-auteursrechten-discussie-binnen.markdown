---
layout: post
title: "3D printen walst de auteursrechten discussie binnen"
tags: []
lang: nl
---


[Wired](http://www.wired.com/design/2012/05/3-d-printing-patent-law/)
heeft een verhaal over Thomas Valenti. Als fan, ontwierp en
printte hij poppetjes voor [Warhammer](http://www.games-workshop.com/gws/). En deelde hij die op [Thingiverse](http://www.thingiverse.com/tag:wargame).

En dat mag niet. De advocaten van Games Workshop, de Britse fabrikant
van het spel, hebben de bestanden waarmee je de poppetjes kon printen,
offline laten halen. En zo begint de "oorlog".

Een fabrikant als Alessi, die plastic prullaria mooi maakt; en zo een
zoutvaatje voor enkele tientjes per stuk weet te verkopen, moet een
ander businessmodel gaan zoeken. Net als fabrikanten van poppetjes voor
spelletjes, dus.

Tot enkele jaren terug moest je flink investeren, mallen maken,
dure spuitgietmachines aanschaffen, enzovoort, om die Alessi zoutvaatjes
na te maken. Dat deden en doen, vast een heel aantal fabriekjes (in China),
maar met wat moeite en een klein legertje advocaten, kun je deze namaak 
best uit de lokale blokker weren. Duizenden fabriekjes die namaak maken,
is heel wat anders dan tientallen miljoenen mensen die datzelfde doen.
Ooit kon de muziekindustrie de paar professionele cd kopieerders nog wel
aanpakken. Tot de Cd-brander thuis en daarna Napster en trawanten.

Een jaartje of anderhalf, en iedereen kent wel iemand met een 3d printer 
in de bijkeuken. Je hebt er nu al kant-en-klare voor [onder de $500](http://www.solidoodle.com/). 
En met twee rechterhanden en een soldeerbout ben je al voor twee of driehonderd
euro aan het printen. Nog niet een jaar geleden was de enige optie, die
zelfmaak-optie en kostte zo een printer aan materiaal alleen al een paarduizend
euro.

3D-printen kan zich nog lang niet meten met de bekende Chinese
plastic-perser, die rubberen eendjes, pennen en alle andere plastic
spullen uitspuugt voor een paar cent per kilo. En dat zal het
waarschijnlijk ook nooit kunnen. Net zoals je de geboortekaartjes ook
bij de drukker laat drukken, ondanks die kleurenprinter thuis op je
bureau.

Maar voor maatwerk, onderzoek, kunst en dus ook dure design-prullen is
het een zeer geschikt apparaat. [Bedrijven](http://www.elsevier.nl/web/Artikel/163531/Ondernemen-Eureka-Maar-wat-dan.htm) die daarop draaien
, of zich beschermd denken door octrooien op hun triviale producten, die
moeten vernieuwen, of net als de muziekindustrie, ten onder gaan aan de
revolutie die het Internet ons heeft gebracht.

Wat die bedrijfsmodellen zijn? Leer van de Open Source
softwarefabrikanten: verkoop niet het product, maar de diensten
eromheen. Of verkoop extra's, zoals service, eenvoud, garantie en
doorontwikkeling. Of een van de andere geweldige ideeÃ«n waar nu nog
niemand zelfs van durft te dromen.
