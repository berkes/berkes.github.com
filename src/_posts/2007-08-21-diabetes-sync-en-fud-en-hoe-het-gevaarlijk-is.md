---
layout: post_archive
title: Diabetes, Sync en FUD (en hoe het gevaarlijk is)
created: 1187723389
tags:
- diabetes blog
- diabetes
- bakker
- sync
lang: nl
---
Ik ben diabeet. Nog niet heel lang, maar lang genoeg om toch de achtergrond goed te weten. Ik ben ook nieuwsgierig genoeg om alles er over te _willen_ weten. Lang genoeg ook om me genoeg ingelezen te hebben en mezelf kenner te durven noemen.

Dan kan ik me dus werkelijk dood (figuurlijk) ergeren aan iemand die op een platform als Sync, dat toch enige autoriteit wil uitstralen, gewoon [klinkklare, gevaarlijke onzin](http://sync.nl/eten-als-een-oermens-voorkomt-diabetes/2) verkondigt. Onzin die niet zomaar een beetje duimzuigerij is, maar die gewoon levensgevaarlijk (letterlijk) is voor diabeten die iets minder geïnformeerd zijn dan ik (en het advies zomaar gaan opvolgen). Of mensen die graag willen geloven in oplossingen die niet duidelijk en eenduidig als zodanig erkend worden. Diabeten die bij de huisarts niet horen wat ze graag willen horen en dan maar op internet gaan zoeken naar antwoorden.

Kijk, een paar druppeltjes wortelsap om van jeuk in je oogholte af te komen, prima. Baat het niet dan schaadt het niet. Wat mevrouw Bakker echter beweert schaadt wel degelijk. Als ik, diabeet, haar advieéen opvolg, ben ik over drie maanden dood. Of anders écht chronisch kapot (amputaties, niertransplanties etceteras)Ten eerste lijkt ze het gigantische verschil tussen type I en type II niet eens echt te beseffen. Het blijkt geenszins uit haar stuk. Daarmee geeft ze voor mij aan er werkelijk geen snars van te begrijpen. Of op zijn minst geheel ongeschikt te zijn om over Diabetes te publiceren.

Voor de duidelijkheid, type I is erfelijk, is niet (althans niet bekend volgens de medische wetenschap) te voorkomen, en voorlopig ook niet te genezen. Type II heeft veel bekendere oorzaken, en is ook te voorkomen, vaak zelfs deels te genezen. Type II is (algemeen aangenomen, tegenwoordig) niet erfelijk en komt meestal door verkeerde levensstijl. Mijn diabetes. Type I los je niet op met oervoedsel. Laat staan door geen insuline te spuiten: > Eten zonder insulineEr is er een dieet voor diabetici (mensen die zelf geen insuline aanmaken) waarbij ze helemaal géén insuline hoeven te spuiten.

Als ik dit zou geloven, omdat mevrouw Bakker om één of andere reden geloofwaardig overkomt en zou stoppen met insuline en dat dieet zou volgen, dan ben ik over anderhalve maand dood. Als ik de helft zou geloven, haal ik misschien nog de zomer van 2008. Een pijnlijke dood. Waarschijnlijk. Laat duidelijk zijn dat ik geloof in verandering, in nieuwe inzichten, in de kracht van afwijkende meningen. Maar die moeten wel binnen veilige omgeving uitgewerkt en geventileerd worden. Ga geen gevaarlijke onzin verkondigen zonder zeker te weten dat het geen onzin is.

Iemand die blijkbaar zo weinig snapt van medische zaken als mevrouw Bakker, of er  anders zo slecht over lijkt te communiceren, moet haar verantwoordelijkheid nemen. En gewoon wegblijven van (potentieel) gevaarlijke onderwerpen. Laat publicaties over diabetes alstublieft over aan mensen die er een zesjarige studie aan besteed hebben. Het is niet voor niks een lange zware studie: die voor medicus.

Laat dit alstublieft over aan doctoren, experts, onderzoekers. Niet dat die geen fouten kunnen maken, maar zij weten in ieder geval een veiligere plek te vinden om hun bevindingen te publiceren.

Ondanks de "brede interesse" interesse van mevrouw Bakker, vraag ik haar, nee, eis ik van haar, dat ze haar verantwoordelijkheid om mensen niet zomaar foutief te informeren, op zich neemt.

Want zelfs áls haar verhaal (deels) waar is: dan nog is haar korte, bondige publicatie gevaarlijk; mensen kunnen (en dus, grote kans, zullen) verkeerde conclusies uit kunnen trekken. Mevrouw Bakker: als u zo graag uw bevindingen wilt delen. Als u er echt in gelooft; stapt u alstublieft naar een UMC (Radboud, Amsterdam, Leiden, Groningen), waar u uw bevindingen in een veilige omgeving kunt verdedigen. Waar experts op dit gebied u kunnen helpen uw punten te verwoorden, zodanig dat ze niet (levens-) gevaarlijk zijn. Maar gooi het niet te grabbel voor diabetici die hiervan doodziek (letterlijk) kunnen worden.

Alvast Bedankt!(edit: ik ben duidelijk geen grammaticaal wonder. Even wat d en t fouten weggehaaldt)
