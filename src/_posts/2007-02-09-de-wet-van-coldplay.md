---
layout: post_archive
title: De wet van Coldplay
created: 1171042181
tags:
- music
- web2.0
- open source
- amarok
- mp3
- last.fm
lang: nl
---
Mijn [muziekspeler](http://amarok.kde.org/) heeft een fantastische feature, eentje die ik nog nergens anders ben tegengekomen: _Voorgestelde nummers Dynamic Playlists_. Dat betekent zoveel als _tijdens het spelen van een nummer zoekt de speler op last.fm welk nummer uit mijn collectie hier 'bij past' en plempt dat achteraan de playlist erbij_. De ultieme persoonlijke radio dus.

Dit is overigens iets anders dan Last.

FM radio, wat amaroK ook kan. Dynamic playlist gebruikt alleen nummers uit je eigen collectie en streamt niet, zoals de webradio van Last.

FM. Een geweldige feature voor als ik mijn 45+ Gig muziekcollectie wil herontdekken. Of als ik gewoon niet weet waar ik zin heb. "Goh, ja, dat heb ik al lang niet mee gehoord" is dan ook mijn meest gehoorde reactie (ja, ik praat tegen mezelf als ik werk :)).

Maar er is een groot nadeel: Coldplay. En U2. En dergelijke. Die bands staan hoog in last.

FM. Hebben de meeste luisteraars, en dus relatief de meeste "connecties" met andere bands of nummers. Gedurende een dag leuke liedjes luisteren in "voorgestelde nummer modus" betekent dus dat er steeds meer populaire nummers in de playlist terecht komen. En die populariteit vergroot de kans dat Coldplay aan zo een nummer gerelateerd is dus weer.

Vandaar dat ik de wet van Coldplay [bedacht](http://nl.wikipedia.org/wiki/Wet_van_Godwin):_Naarmate de dag langer wordt, nadert de waarschijnlijkheid van het horen van Coldplay tot één._Misschien moet ik Coldplay maar gewoon helemaal van mijn hardeschijf gooien. De kans dat ik ze in de supermarkt/kledingwinkel hoor gedurende een willekeurige week benadert immers ook de 100%. Maarja, dan treed de wet van U2 in werking...
