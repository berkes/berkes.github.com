---
layout: post_archive
title: Open Source en de provincies
created: 1173099504
tags:
- groenlinks
- groenlinks embedded
lang: nl
---
Een provincie heeft vooral veel te zeggen over hoe zaken georganisseerd worden. Niet eens zozeer in wetjes en regeltjes, maar vooral als adviserende en sturende overheid.

En daarom is ook de provincie erg belangrijk in het ICT beleid. De provincie verzorgt voor een groot deel hoe (ICT) zaken in bijvoorbeeld de zorg, of op scholen geregeld worden.

Ook moet [het aantal provinciale](http://nl.wikipedia.org/wiki/Nederlandse_provincies#Ambtelijke_organisatie) ambtenaren, 14.000 in 2003, niet onderschat worden. Dat zijn heel veel dure windows licenties waar we als Nederlandse ICT tak bijna niets aan verdienen.

Maar de grote winst zit hem in het co√∂rdineren van de organisatie van de zorg, van grote scholen en samenwerking tussen ziekenhuizen, hulpdiensten enzovoort. Al met al een gigantische hoeveelheid computergebruikers. Een hele smak geld die niet in de lokale ICT industrie terechtkomt.

Bovendien zullen organisaties als thuiszorg, of hulpdiensten door het gebruiken van Open Source ook veel goedkoper kunnen werken. Niet eens vanwege goedkopere licenties en lagere aanschafkosten. Maar vooral omdat Open Source het mogelijk maakt om zaken te delen. En op provinciaal niveau is dat belangrijk, omdat juist de provincie ervoor moet zorgen dat samenwerking tussen allerlei organisaties goed verloopt.
