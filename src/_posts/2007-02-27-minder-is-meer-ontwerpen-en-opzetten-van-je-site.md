---
layout: post_archive
title: ! 'Minder is meer: ontwerpen en opzetten van je site'
created: 1172580116
tags:
- drupal
- design
- toegankelijkheid
- webdevelopment
- accessability
- cms
lang: nl
---
[Zen](http://www.csszengarden.com/), minder is meer enzovoort. Zulke ontwerprincipes zijn er niet voor niks. **Zij helpen de bezoeker te focusen op datgene wat jij wilt dat zij ziet. Ze helpt de site leesbaar te maken en geeft bovenal rust, zodat de bezoeker kan doen waarvoor zij kwam.**Deze kotre inleiding komt van [Sympal](http://help.sympal.nl/minder_is_meer_ontwerpen_en_opzetten_van_je_site), waar ik haar schreef specifiek voor Drupal sites. Maar eigenlijk is het belangrijk voor alle sites. Vandaar de aangepaste versie hier.

Behalve in het ontwerp (meestal het theme of sjabloon) zelf, kun je de meeste website systemen (CMSen) ook heel goed configureren om de nadruk op de content te leggen. Het is eenvoudig om je pagina's (zoals de bekende zij-blokken) dusdanig te configureren dat zij niet overal verschijnen. Of om bepaalde pagina' juist niet te laten zien. Het resultaat is vaak overweldigend.<!--break-->De onderstaande tips behandelen hoe je je site beter kunt indelen en zodoende een beter rendement kunt halen uit je site.

Allereerst moet bedacht worden wat de site nu echt bevat, welke secties ze heeft. Vaak zijn dit secties zoals "forums", "homepage", "weblogs", "agenda" etc.

Vervolgens moet je beslissen wat je de bezoekers wilt presenteren. Meeste beheerders van sites besluiten om de homepage vol te stoppen met blokken. "laatste afbeeldingen", "aankomende events", "nieuwste blogs". Ze zijn allemaal handig, maar het beoogde effect, mensen wijzen op je features en secties, wordt juist meestal hiermee teniet gedaan. Bezoekers worden bedolven onder lijstjes en overzichtje, waardoor dat overzicht juist compleet verloren gaat. Het haalt de [focus](http://bler.webschuur.com/wat_vinden_wij_over_watvindenwijover_nl) dus meestal geheel weg bij wat je met die pagina wilt bereiken: "de gebruiker laten zien waarover de site gaat en wat er op de site te vinden is"

Laten zien waarover de site gaat

* Zorg dat de homepage een duidelijke "Mission statment bevat" Dit hoeft meestal niet meer dan een korte slogan achtige zin te zijn 'foto's van mijn vakantie', of 'het laatste nieuws uit de koffie-industrie', zegt vaak genoeg.
* Een alternatief is om een los artikel te maken en deze in te stellen als homepage. Gewoon een paar regels tekst. Dat lijkt saai, maar het maakt wel veel duidelijk. Zorg wel dat je duidelijke links naar de verdere pagina's opneemt in die tekst.
* Gebruik een veelzeggende afbeelding in de missie, of elders op de voorpagina. Gebruik echter geen nietszeggende afbeelding. Hoe "mooi" dat ook kan zijn, het werkt alleen maar verwarrend.

Laten zien wat de site bevat

* Gebruik een lijstje in de missie, of de voorpaginatekst, met links naar de verschillende delen van de site.
* Gebruik duidelijke "primary links". Laat deze de secties exact opsommen. Een link per secitie, dus. Als je een Forum en Blog hebt, neem deze dan op in de primaire links (meestal het hoofdmenu genaamd)
* Gebruik nooit meer dan zeven of acht zulke secties op je site. Zeven is het heilige getal van het overzicht.
* Links als "events" zijn vaak nietszeggend in een Nederlandse omgeving. Gebruik dan "onze agenda" of en ander, binnen je organisatie (of liever nog, door je bezoekers) gebruikte, term.
* Kies een eenduidige communicatie methode. Dus niet "voeg nieuws toe" en daarlangs "agenda", maar kies dan voor of "nieuws", "agenda", of voor "voeg nieuws toe", "blader door onze agenda"..
* Gebruik de gekozen secties eenduidig doorheen de hele site. Niet de ene keer refereren aan "nieuws" en een andere keer aan "headlines".
* Gebruik hoofdletters en Kleine Letters constant in lijstjes en links. Over het algemeen kunnen mensen lijsten en kernwoorden beginnend met een hoofdletter sneller tot zich nemen.

Focussen op de content

* Verberg blokken op niet relevante pagina's. Laat blokken enkel verschijnen in de relevante secties. 
* Zorg ervoor dat de gezamelijke blokken niet langer zijn dan de inhoud. Dus dat je zijbalken niet dieper doorlopen dan het artikel.
* Zorg ervoor dat de blokken in de hoogte op een 800x600 scherm passen. De hoogte heet de fold. Zaken die 'onder de fold vallen', warvoor mensen moeten scrollen, worden meestal niet gezien, en zitten derhalve meer in de weg dan dat ze iets toevoegen.
* Soms is één zijbalk met blokken een betere optie dan twee, ook al kunnen er dan minder blokken aangezet worden.
* Zet "handige" blokken uit, maar stel ze zo in, dat geregistreerde gebruikers ze zelf kunnen aan en uitzetten.
* Gebruik links in uw teksten om bepaalde woorden te "highlighten".
* Probeer het aantal verschillende mogelijkheden om content te bekijken te minimaliseren. Tabellen, lijsten, teaser-lijsten (tesaser is de verkorte versie van een artikel) en volledige artikelen zijn voorbeelden. Probeer deze te beperken. Zet bijvoorbeeld alle "tabelweergaven" uit voor bezoekers. Hoe meer mensen moeten leren begrijpen, hoe verwarder ze zullen zijn. Gebruik een of twee zulke concepten en gebruik ze consistent. Het zal er misschien minder mooi uitzien, maar de consistentie verkleint de leercurve voor nieuwe bezoekers enorm.
Kortom, een goed gelayoutte site kan helemaal worden opgebouwd zonder ook maar één theme of ontwerp aan te passen. Een goede indeling en goed uitgekozen onderdelen bereiken vaak veel meer dan het ontwerp zelf ooit kan bereiken. De gigantisch vele features, pagina's en blokken die de meeste systemen je geven, moeten gebruikt worden de paar beste uit te kiezen, niet om allemaal aangezet te worden en de bezoekers in te laten verdrinken.
