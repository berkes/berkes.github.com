---
layout: post_archive
title: Tmobile.nl ontoegankelijke website.
created: 1133521371
tags:

lang: nl
---
Zojuist wilde ik bij t-mobile mijn email/pop settings instellen, zodat ik vanaf mijn telefoon kan mailen en dus kan mobloggen. En natuurlijk ook, zodat ik mijn (gefilterde!) mail kan bekijken op mijn telefoon.

Maar zoals wel te verwachten was, werkt de site van geen kanten. Niet met firefox, niet met konqueror. Met ene beetje spoofing kwam ik een heel eind. Met javascript uitgezet nog ietsje verder, maar mailsettings opslaan zit er helaas niet in. Nada. Niks. Een Mooie Roze Knop Die Niks Doet [tm] Een Hele Trits JS foutmeldingen, en, als topper: de melding dat mijn browser niet ondersteund werd, of eigenlijk: Dat ze allerhande interessante tests hebben uitgevoerd, maar dat mijn omgeving niet getest was. En dat ik daarom niet op hun site mag! Een boze brief dus:> Geachte heer of mevrouw,Ik kan begrijpen dat een mobiele diensten aanbieder geen verstand heeft van het bouwen van sites. Haar kennis hoort inderdaad te liggen bij het opzetten en onderhouden van een mobiel netwerk en de bijbehorende diensten. Wat ik niet kan begrijpen is dat een groot bedrijf als het uwe niet een fatsoenlijk wedevelopment bedrijf kan vinden, eentje die een normale, toegankelijke site kan bouwen. Uw t-mobile.nl website behoort sedert vandaag tot mijn top 5 slechtste sites ooit, hieronder leg ik uit waarom.

Ik bezocht uw site om mijn wap/email diensten te activeren, en kreeg van uw site de melding dat u uw site getest heeft! Ook vertelt u mij exact de details van uw testomgeving (ie 5.5 op sp2, of netscape 6). Maar waarom zou ik dit willen weten? En is dat ene reden om mij de toegan te ontzeggen. het feit dat u mijn omgeving niet getest heeft? Ik wil gewoon op uw site. Met de door mij gekozen browser, zijnde konqueror 3.4. En ja, ik weet dat "u uw site niet voor alle platformen etc kunt bouwen, want dan zou de investering te hoog zijn". Of iets in die strekking. Deze vlieger gaat helaas niet op (u kunt hierover ontelbare rapporten lezen en iedere betere consultant zal u ditzelfde vertellen).

Als u mij geen mogelijkheid geeft om mijn gegevens in te voeren en mijn diensten te activeren in de voor mij beschikbare browser, bent u helaas een klant armer.

Nu zult u uw schouders ophalen en iets in de strekking van "swa, voor één klant staan er zo weer zeven in de rij", denken. Toch wilde ik u dit mededelen en hoop ik dat we samen een oplossing kunnen vinden. Hieronder een paar tips mijnerzijds:Ten eerste dient u te beseffen dat het ontwikkelen van een website voor maar een platform, al is het de meerderheid, een zeer kwalijke zaak is. Voor u, voor uw budget, voor het onderhoud en vooral voor uw (potentiele) klanten. Al kunt u niet op alle platformen en browsers testen, u dient in elk geval nooit en te nimmer deze mensen "toegang te ontzeggen". En al helemaal niet met een zo kryptische boodschap over testen, platformen, SPs en dergelijke. Meer hierover vindt u in het geweldige boek van Jakob Nielsen http://www.useit.com/jakob/webusability/ en www.drempelsweg.nlTen tweede kunt u, met een uitermate kleine investering uw Javascripts aanpassen, en ze standaard conform maken. Een voorbeeld is de emailvalidatie waardoor ik mijn pop en e-mail settings niet kan opslaan. Een hint vindt u hier: http://www.mozbrowser.nl/forum/viewtopic.php?p=12891 Uiteraard dient u ten allen tijden uw site ook navigeerbaar te houden zonder javascripts. Ten derde raad ik u ten zeerste aan om toegankelijk te bouwen, vanuit de basis. Dus geen javascript validatie (u kunt toch zeker wel op de server een emailadres valideren? dit is bovendien nog veiliger ook!), geen popups, en al helemaal niet die onduidelijke redirects die mij van hot naar her laten springen op de site. (ik kreeg zelfs van mijn browser de melding dat een van uw redirects mij een loop probeerde op-en-neer te sturen, de digitale versie van het kastje naar de muur, zeg maar.)http://www.drempelsweg.nl/smartsite.dws?lettertype=&ch=def&id=296Ten vierde dient u ten alle tijden te beseffen, althans zo heb ik het als webdeveloper/usability consultant geleerd: "als één persoon de moeite neemt om een probleem te melden of hierover zijn ergernis te laten blijken, is een meervoud hiervan al boos weggelopen, zonder het te melden", En als laatste: indien u uw CEOs oid wilt overtuigen en u heeft feiten nodig, vertel ze dan dat heden ten dagen ~15% (~10% is firefox) van alle surfers op een niet IE browser browst. En dat binnen uw doelgroep, de technische early adapters, dit waarschijnlijk nog veel hoger ligt!Met vriendelijke groet,Bèr Kessels
