---
layout: post_archive
title: Nijmegen.nl en de zoektocht naar oudpapier.
created: 1170261478
tags:
- internet
- nijmegen
- gemeente
- web0.1
lang: nl
---
Maar beter? Features werden toegevoegd, waardoor je met digID en iDeal van meer online diensten gebruik kunt maken. Daarmee wordt de gemeente [Nijmegen](http://www2.nijmegen.nl/) een stuk toegankelijker, je kunt immers alles vanaf je computer regelen. Zou je denken. Helaas. Laat ik de proef eens op de som nemen. Ik doe dat aan de hand van een zeer voor de hand liggende case: _Ik wil weten wanneer bij mij thuis het oud papier weer wordt opgehaald._ <!--break-->Na maar liefst 12(!) pagina's doorgeklikt te hebben, wordt ik op een [volledig inhoudsloze pagina](https://www.nijmegen.nl/digitalebalie/pdc2.asp?req=toon_product&productid=11), naar de homepage (dus niet eens de juiste [sub-pagina](http://www.dar.nl/displaypage.asp?cat_id=60&pag_id=329)) van het [afvalinzamelings-bedrijf DAR](http://www.dar.nl) verwezen. Op die site kan ik alleen maar een emailadres vinden waarop ik een kalender kan bestellen. handig...

De zoekfunctie, met het kernwoord 'oud papier' levert ook al niks meer op dan een compleet overbodige pagina, die mij slechts verteld dat "[u contact [kunt] opnemen met de DAR voor toezending van de afvalkalenders](http://www2.nijmegen.nl/gemeente/Stadswinkel/openhuis/veelgestelde_vragen/_rp_center2_elementId/1_199063)". Leuk! Waar kan ik dat doen? Hoe kan ik dat doen?Als je dan "veelgestelde vragen" hebt, beantwoord ze GVD dan ook!**mensen, als je digID kan integreren, hoe moeilijk is het dan om een PDFje van die stomme inzamelkalender online te zetten?** Dit soort sites hebben vaak volledige scheefgeroeide prioriteiten. Overal op de site staan PDFs met milieurapporten of jaarverslagen, er zijn [kaarten met leefmilieu-informatie](http://www.nijmegen.nl/imap/milieu-atlas.html), en ik weet niet wat meer. Dat zijn allemaal zeer lovenswaardige initiatieven. Maar ik denk dat de burger toch echt beter bedient wordt als een veelgestelde vraag als, 'wanneer komen ze mijn oud papier ophalen', gewoon beantwoord wordt!Overigens heb ik na wat zoeken de afvalkalender 2007 tussen de Goude Gids en het pizzafoldertje gevonden. Als extragratis superservice heb ik een [supergrote versie](http://bler.webschuur.com/sites/bler.webschuur.com/files/dsc02589.jpg) (1.8Mb) aan dit artikeltje gehangen (doe ermee wat je wilt, zet hem van mijn part op wikipedia, of upcoming.org). Kijk ik kan het ook, dus kom niet met argumenten dat het te duur of te moeilijk is.

Ook moet ik kwijt dat ik me focus op deze heel specifieke case. Want als ik ook nog over de techniek (javascript redirects naar www2.nijmegen.nl!?), de toegankelijkheid ([validatie](http://validator.w3.org/check?uri=http%3A%2F%2Fwww2.nijmegen.nl%2F&charset=%28detect+automatically%29&doctype=Inline), wasda?) ga beginnen heb ik zo nog wel twee uur tikwerk voor de boeg. Wél leuk te melden is dat ze het wereldberoemde (in Hilversum e.o.) Open Source CMS MMBASE gebruiken, op de open source server Apacghe Tomcat. Maar dat zal jou, als je je oud papier aan de straat wilt zetten, écht worst wezen. Hoop ik toch. Ook wil ik benadrukken dat ik niet een persoon of instantie de grond in wil boren. Ik probeer op een (ietwat grove manier, dat wel) duidelijk te maken hoe vreemd een zo grote instantie als de Nijmeegse gemeente, met 'het internet' omgaat.

Ik weet zeker dat nijmegen.nl niet de enige is in zijn soort. Ligt het aan de grootte en en losse structuur van een gemeentelijk administratief 'apparaat'? Ligt het aan een vreemde afstandelijkheid van de PR van een gemeente ten opzichte van haar klanten (jij en ik)? Of is de (overheids-gerelateerde) IT wereld zo verziekt door een paar gladde-pakken-snelle-verkopers, dat een gemeente niks meer te melden heeft, en de burger uiteindelijk betaalt voor gigantische sites waarop de meestgestelde vragen niet eens worden beantwoord?
