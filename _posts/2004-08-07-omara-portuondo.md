---
layout: post
title: Omara Portuondo
created: 1091881440
tags:
- sziget 2004 blog
- Music
lang: nl
---
Een van de "ontdekkingen" uit de Buena Vista Social Club - stal, is [Omara Portuondo](http://www.afrocubaweb.com/Portuondo.htm). Deze 72 jarige dame zong eerder samen met Ibrahim Ferrer op zijn album. Ze zong daarop samen met hem een bloedstollend mooie liefdesballade. Dat doet ze hier dubbel en dwars over. Overal op het veld stonden mensen dicht tegen elkaar aangedrukt erg verliefd te wezen. En toen ze haar wat vurigere en snellere nummers inzette kreeg ze het hele veld aan het dansen. En dat alles op een stoffig grasveld, in een zwoele hongaarse nacht. Tot nog toe is dit het meest indrukwekkende optreden dat ik heb gezien. Maar er komen nog vijf dagen en nachten, dus zelfs dit geweldige optreden kan nog ovetroffen worden.
