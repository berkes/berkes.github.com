---
layout: post_archive
title: Bezoekuur
created: 1114023521
tags:

lang: nl
---
Nog een heel fijn ding aan dat Stuivenbergziekenhuis is het bezoekuur. Een heel (heel) groot uur. Van 12:00 tot 19:30 om precies te zijn.

Mijn lief is in Antwerpen gebleven en heeft me het weekeind vermaakt. [Zusje](http://stanske.web-log.nl) heeft het aangedurft om met de auto Antwerpen binnen te geraken. Paps en mams zijn twee middagen helemaal uit Venlo gekomen, Joris is langs geweest, en mijn neef, Nol is me met de vrachtauto komen bezoeken. Nol leeft namelijk al twee jaar met suikerziekte. Het deed me erg goed om met hem te praten hierover. Ook kreeg ik opeens allemaal lieve SMSjes en zelfs kaartjes. Ook dat geeft me een erg, erg goed gevoel, dat mensen opeens aan je denken, en je een hart onder de riem willen steken. Dat mensen met de trein helemaal uit alle hoeken van nederland langskomen. **Iedereen heel erg bedankt!**
