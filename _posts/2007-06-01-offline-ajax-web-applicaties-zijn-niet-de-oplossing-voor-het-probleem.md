---
layout: post_archive
title: Offline ajax web-applicaties zijn niet de oplossing voor het probleem.
created: 1180690754
tags:
- web2.0
- open source
- usability
- desktop2.0
- development
lang: nl
---
Alle commotie rondom de [offline](http://gears.google.com/) toolkit van Google doet mij een beetje huiveren. Het is de volgende stap van een oplossing voor een probleem (gebrek aan samenwerkende overal beschikbare applicaties). Maar een oplossing die gedoemd is te mislukken.

Ik ben [geen voorstander](http://bler.webschuur.com/categorieen/site_classification/desktop2_0) van "rich web applications", omdat HTML eenvoudigweg nooit geschikt gemaakt kan worden als interface-taal. Veel mensen lijken mijn stelling op te vatten als 'Bèr gelooft niet in samenwerken over het web'. In tegenstelling: mijn complete bedrijfsvoering werkt via en op het web. Ik heb er dus al mijn 'geld' op ingezet, zogezegd. Ik geloof echter dat we dat moeten doen middels slimmere, [desktop-applicaties](http://bler.webschuur.com/desktop2_0_sociale_online_programmas), niet door allerhande Javascript aan onze websites te knopen. Een voorbeeld: iedereen die wel eens Javascript en Ajax ontwikkelt, weet hoe ongelooflijk moeilijk het is om een **goed werkend** drag-n-drop lijstje te maken. Met de nadruk op goed. in .

NET of QT, of GTK of wat voor desktop-taal dan ook, hoef je daar niet eens bij na te denken. Dat javascript verhaal [ging eerder al faliekant mis](http://www.jalix.org/ressources/internet/dhtml/_dynduo/dynduo/) en dat zal [nu echt niet veel anders zijn](http://news.bbc.co.uk/2/hi/technology/6653119.stm). Javascript en HTML zijn gewoon niet geschikt om een desktop mee te bouwen. Punt. Laten we dus ophouden met het proberen, en het probleem van (gebrek aan) samenwerkende, overal beschikbare applicaties oplossen op een manier die _wèl_ kans van slagen heeft. Zojuist vond ik een O'REilly stuk [dat dit nog veel duidelijker uitlegt](http://radar.oreilly.com/archives/2007/05/beyond_the_brow.html). Allison beschrijft hoe Linux (of beter: de Open Source community) hierin een grote rol kan spelen. Want het grote nadeel van desktop-applicaties, dat ze niet altijd beschikbaar zijn, kan op closed source platforms niet worden opgelost zonder radicale verandering van het licentie-model. Linux is heel makkelijk om te toveren, nu al, tot een desktop waar je altijd en overal bij kunt. Kijk maar naar [Cosmopod](http://www.cosmopod.com/), een online desktop, 1gig opslag. Kun je altijd en overal bij. Zo. Is dat probleem ook opgelost. Nu nog iets bedenken dat je die online desktop kunt synhcroniseren met je offline desktop, zodat je ook in de trein erop kunt werken.

Dat lijkt me een veel logischere, makkelijkere route dan allerhande java meuk in een opmaak-taal te proppen om daarmee een soort van uitgeklede nep-desktop in je browser te simuleren. 
