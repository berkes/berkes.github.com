---
layout: post_archive
title: Twiet Twiet, de Open Source muziekspeler Songbird eindelijk uit zijn ei.
created: 1230886304
tags:
- software
- opensource
- muziekspeler
- muziek
- amarok
- songbird
lang: nl
---
Eindelijk is de [versie 1.0 van songbird]() uit. Eerder alleen maar als beta te krijgen, nog redelijk instabiel en vooral iedere versie weer helemaal anders. Songbird introduceert een helemaal nieuwe manier van muziek luisteren. Het focust zich vooral op het ontdekken van muziek. De ingebouwde (firefox) browser staat centraal. Met deze browser kun je door je eigen collectie bladeren (bijna exacte clone van iTunes) [maar ook iedere website en muzieblog](http://blip.tv/file/81326/). Songbird ziet dan alle muziekfiles waarnaar verwezen wordt. Met een klik voeg je die aan je collectie toe. De bedoeling van de Songbird-ontwikkelaars is, om hiermee online muziek-winkelen enzo heel veel makkelijker en toegankelijker te maken. In een tijd waar iedereen massaal youtube begint te gebruiken voor het vinden van muziek, waarin we dus steeds meer online muziek luisteren een goede zet, lijkt me.

En net als firefox heeft songbird een mooie [addon-collectie](http://addons.songbirdnest.com/) waarmee je heel makkelijk alles kunt uitbreiden. Zelf blijf ik voorlopig nog een te grote fan van [amarok](http://amarok.kde.org) om meteen over te stappen. Maar op een van mijn werkplekken ben ik gedwongen op een windowsmachine aan te modderen. Daar verzorgt songbird vanaf heden mijn vereiste werk-herrie.
