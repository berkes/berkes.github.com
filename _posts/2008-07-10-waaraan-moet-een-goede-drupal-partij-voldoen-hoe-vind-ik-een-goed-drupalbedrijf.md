---
layout: post_archive
title: Waaraan moet een goede Drupal partij voldoen? Hoe vind ik een goed Drupalbedrijf?
created: 1215689954
tags:
- drupal
lang: en
---
De laatste maanden heeft zo ongeveer ieder Nederlands webdevelopmentbedrijf Drupal "in haar portfolio". Dat staat tussen aanhalingstekens omdat het gros nog nooit iets concreets met Drupal deed, maar eenvoudigweg hoopt op kosten van de klant Drupal kennis op te gaan doen. Ze gaan er vanuit dat "het wel losloopt". Ik heb argumenten gehoord uiteenlopend van "we hebben het handboek eens goed doorgenomen" tot "onze eigen documentatiesite draait ook al op Drupal". Helaas is Drupal echter niet als "de anderen", zoals joomla!, Wordpress, of het gemiddelde thuisgebrouwen-MKB-asp project. Drupal blijkt altijd weerbarstiger, maar vooral lastiger dan veel bedrijven en ontwikkelaars denken. Drupal ontwikkeling vereist namelijk professionele kennis en aanpak, maar vooral veel Drupal-ervaring. Mijn tip tijdens het zoeken naar een goede ontwikkelpartij, is daarom om altijd te vragen naar hun Drupal-portfolio.

Vraag welke modules ze in-house ontwikkelden. Vraag welke themes ze gebouwd hebben en vraag of ze online voorbeelden (met backend!) kunnen laten zien van dioor hun gebouwde Drupalsites. Maar vraag vooral wat zij de nadelen van Drupal vinden. En als je echt tijd hebt om je in je mogelijke partners te verdiepen hebt, vraag ze dan wat hun usernames op Drupal.org en groups.drupal.org zijn en zoek daar op hoe actief ze zijn binnen de gemeenschap. Eigenlijk alle waardevolle kennis zit namelijk in die community. Een Drupalboek lezen of de online handleiding uitprinten biedt een leuke introductie, maar om echt professioneel bezig te gaan is eigenlijk gewoon heel veel tijd binnen de community nodig. De achtergrond hierachter zou een heel boek kunnen vullen, maar het komt erop neer, dat binnen Drupal de Mensen het meest waardevol zijn: veel meer nog dan de code, de modules en de helpteksten bijelkaar. Als een partij hierop geen of nauwelijks antwoorden kunnen geven, dan raad ik aan om verder te zoeken. Een partij die zo uit de losse pols kan vertellen wanneer Drupal geen goede optie is, weet van wanten. Iedereen kan opzoeken wat er goed aan Drupal is, maar weten wanneer een concurerend CMS de betere optie is, duidt op ervaring. Een project met een partij zonder uitgebreide ervaring gaat bijna zeker een zeer moeilijk project worden. Uiteindelijk is hou project de dupe van hun verkeerde keuzes. Of je zou dan misschien bij voorbaad heel duidelijke afspraken kunnen maken rondom de risico's, uitloop, veranderende specs, nacalculaties en dergelijke. Want die gaan er dan zo goed als zeker komen!
