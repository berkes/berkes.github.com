---
layout: post_archive
title: Zweden en privacy
created: 1180803916
tags:
- internet
- privacy
- zwede
- FRA
- great wall of china
lang: nl
---
Wij, Nederlanders, Belgen en andere Germaanse, westerse landen kijken erg vaak vol jaloezie omhoog, naar hoe goed onze noorderburen hun zaakjes op orde hebben. [Helaas schieten ze ook in Scandinavië soms door](http://peterfleischer.blogspot.com/2007/05/sweden-and-government-surveillance.html). Vorige maand werd een [voorstel (zweedse PDF)](http://www.regeringen.se/content/1/c6/07/83/67/2ee1ba0a.pdf) gelanceerd dat van Zweden in een klap het meest privacy-onvriendelijke land in Europa zal maken, ze zullen in een klap heel dicht bij het [Chinese model](http://blog.kennisland.nl/kennisland/archive/2007/02/great_firewall_of_china.html) komen. Onder het mom van terrorisme bestrijding (goh!) gaat het [FRA](http://en.wikipedia.org/wiki/Swedish_National_Defence_Radio_Establishment) zogenaamde Samverkanspunkter, verzamelings-knoop-punten, inrichten. Mij is niet bekend in hoeverre dit plan écht doorgevoerd gaat worden, het kan ook een Wilders-achtig proefballonnetje zijn, om de precieze info te achterhalen is mijn Zweeds helaas niet goed genoeg. Het plan is simpel: Alle internationale internet en ander communicatieverkeer moet via deze centrale punten gaan. Een soort digitale douane-posten dus. Het grootste probleem is dat het **inter**net verkeer bijna altijd de grens over gaat. Waardoor effectief zo goed als alle internet-data van alle Zweden bekend is bij de overheid. Een eng vooruitzicht, en waarschijnlijk funest voor de zweedse technologie-/IT-industrie. Maar vooral eng omdat de regering in Zweden ook veel informatie over jou, de gemiddelde Europeaan, te weten zal komen. Alle Zweedse aanbieders van communicatie diensten, alle Zweedse sites die je bezoekt (een zweedse site kan elke site zijn, hoeft echt niet persé met .se te eindigen, veel .nl adressen zullen zelfs in Zweden draaien) worden in de gaten gehouden door die Zweedse overheid. Eng. 
