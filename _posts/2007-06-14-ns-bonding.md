---
layout: post_archive
title: NS-bonding
created: 1181857071
tags:
- NS
- openbaar vervoer
- bier
lang: nl
---
Al ruim een maand zit ik weer tiental uren in de trein. Per maand. Met de nodige vertraging dus. Maar ook met de nodige uitvallen en andere ongemakken.Vandaag ging, na 20 minuten vertraging, de trein niet verder dan Arnhem. Leuk. Ja! leuk dus. Want opeens kijken de mensen in je coupé elkaar aan. Opeens praten mensen met elkaar (niet via een telefoon met mensen buiten die coupé, nee, echt! Met elkaar. Mensen die elkaar aankijken en dan praten). En opeens is het traytje Grolsch dat ik op Utrecht centraal ingeslagen had omdat tegen de tijd dat ik thuis ben de supermarkt dicht is, een superzet. Ik heb gewoon biertjes gedronken met mensen die ik niet kende, en nooit meer ga zien. Ik heb een heel grappige avond gehad. En volgens mij vonden meer mensen hun vertraging en uitgevallen trein ergens eigenlijk wel leuk. Ik wel. Ik wil wel vaker vertraging. Als dat leidt tot meer communicerende mensen, dus. Heerlijk.
