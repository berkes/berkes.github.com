---
layout: post
title: reactie op "Open source" in financieele dagblad
created: 1248987235
tags:
- Open Source
lang: nl
---
Een rammelend en slecht betoog tegen Open Source, gepubliceerd in het financieele dagblad en op [Herb²log](http://www.herbprooy.nl/open-source/72/) verdient toch een wederwoord. > Oei. Pijnlijk om te zien hoe iemand zo zijn onkunde tentoon weet te stellen. Allereerst vergeet u "voor het gemak" even wat de redenen zijn voor meer Open Source. Werkgelegenheid? Wordt wel genoemd, maar is zeker niet de drijfveer. Internationale ambitie (economische macht)? Is ook zeker van invloed, maar wederom nauwelijk een drijfveer voor meer open source te noemen. Waar het om gaat is enerzijds onafhankelijkheid van bepaalde softwareleveranciers (doorbreken van vendor lock-in), veilig- en openstellen van informatie (open standaarden). U noemt geen van deze daadwerkelijke doelen noch argumenten waarom deze ook met closed source software behaald kunnen worden. Ook maakt u de klassieke fout om Open Source en open standaarden op een hoop te gooien. Waarme u duidelijk laat zien werkelijk geen snars van de materie te begrijpen. Moeten we de rest van uw betoog dan nog serieus nemen?Laten we dat voor de vorm toch maar even doen. Redhat is zeker wel open. U kent vast de volledig vrije versie van hun systeem Fedora? Dit is werkelijk exact redhat. In al haar glorie. Met als verschil dat de support (hardware, enterprise, etc) daar ontbreekt. Daarvoor vraagt Redhat geld. Niet voor enige "closed source" omgeving die ze hierin stoppen. Ik vraag u dan ook uw betoog wat op te leuken met bijvoorbeeld een link naar een deel closed-source software dat redhat produceerde. Die zijn zeker te vinden, laat dat gezegd zijn. Maar in die gevallen betreft het altijd geïntegreerde 3rd party applicaties, of -drivers. Zaken die redhat niet mag open sourcen, maar wel (tegen betaling) mag leveren. Maar dat is niet eens uw argument. het uwe is dat "commerciëel" slecht is? Moet heemskerk zich opeens volgens de leer van Marx opstellen? En sinds wanneer is commercie opeens iets negatiefs? U spreekt zichzelf opeens wel heel erg tegen. Open source mag niet, want het wordt deels geleverd door professionele bedrijven. En heemskerk moet dat idee loslaten en gewoon professionele bedrijven inhuren. Of. eeh. hmm. laat maar.Bèr KesselsBen benieuwd of de auteur mijn reactie aldaar ook doorlaat. Vandaag gepost, maar nog niet online gezien.
