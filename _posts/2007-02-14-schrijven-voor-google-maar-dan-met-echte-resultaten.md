---
layout: post_archive
title: Schrijven voor Google, maar dan met echte resultaten.
created: 1171453423
tags:
- google
- toegankelijkheid
- seo
- denieuwereporter
- inktomi
- yahoo
- meta
lang: nl
---
Vandaag op de nieuwe reporter een stukje voor Journalisten [over Zoekmachine optimalisatie](http://www.denieuwereporter.nl/?p=780). Goed dat dit wordt aangestipt, vooral gezien vanuit de kant van een schrijver. Jammer dat het artikel een nogal vertekend beeld schetst. En daarmee eigenlijk de plank misslaat. De Heilige drie-eenheid voor betere resultaten in Zoekmachines (oftewel mijn geheim recept): <!--break-->1. Zorg dat je artikel verspreid wordt. Links vanop andere blogs, andere websites, en in planet/RSS feeds verhogen je ranking. Dit is de basis van google (en tegenwoordig ook MSN, en Yahoo/Inktomi) en heet bij google PageRank[tm]. Hoe meer links, geplaatst op andere hoog-rankende sites, hoe beter je resultaat in de zoekmachines. 
2. Google doet alsof het een mens is. Schrijf je voor mensen (publiek) dan schrijf je voor Google. Geen enkel truckje, metaword of kop-titel kan daar ooit iets aan veranderen.
3. [Toegankelijkheid matters](http://bler.webschuur.com/belangrijke_reden_voor_een_toegankelijke_website_zoekmachines). Een validerende site, en een toegankelijke site is van cruciaal belang. Het is triest, maar dit is voor velen de belangrijkste reden om de site toegankelijk te maken. Flash, mooie plaatjes in je navigatie, geile designer-ditjes-en-datjes zijn funest voor je site.
Het Klooien met kop/body tekst, zoals het artikel aanraad, het prutsen met pagina urls en met highlights moet je als niet meer dan 'finetunen zien'. Je kunt daarmee die paar procentpunten extra halen. Maar de bulk van de 'Google Shmoogle' haal je altijd uit de ovenstaande drie punten. Pas als je die drie punten helemaal op orde hebt kun je gaan prutsen aan de kleine dingetjes zoals in het artikel beschreven.

Verder is Meta-Description niet alleen volledig overbodig, in de meeste gevallen heeft het zelfs een negatieve invloed op je ranking. Hoe en waarom precies is een heel eigen verhaal en dat bewaar ik voor later.

Ook klopt het gegeven dat je de woorden goed moet kiezen voor Google niet helemaal. Een stuk met de kop "hoe je hoog in Google komt" doet het een stuk minder goed dan "hoe je hoog in Inktomi komt". Eenvoudigweg omdat de spoeling dunner is: er zijn veel meer artikelen over Google dan over Inktomi. Bedenk dat je schrijft voor een niche. Eens die niche je omarmt heeft, tilt die niche jou boven het maaiveld uit. Een paar tweaks hier en daar in je body tillen je Ã©cht niet boven dat maaiveld uit. Kortom: vergeet "schrijven voor Google". Schrijf voor je publiek, en zorg dat ze fans worden. Dan gaat dat gegoogle vanzelf! Dan wordt Google vanzelf ook fan.
