---
layout: post_archive
title: Delhaize voeding & diabetes
created: 1114023965
tags:
- Diabetes blog
lang: nl
---
Tja. Nu ben ik dus thuis. Mijn eerste spuitje gezet zonder een zuster erbij :).

En natuurlijk even mijn vorraadkast bijvullen. Ik deed daar nooit zo aan, vooraadkasten, grote inkopen waren niet aan mij besteed. Ja, soms ging ik wel eens naar de Aldi met een grote tas, maar dan vergat ik dus altijd precies dat wat ik die avond nodig had om te koken, mnet als gevolg dat ik ook nog even bij de buurtsuper (de Turk) moest binnenwippen om toch te eten. Dee, ik was meer zo van 's middags even kopen wat ik die avond nodig had. En als de super dicht was, dan een pizza'tje, frietje, of zelfs wat boterhammetjes met een eitje. Maar dat is nu dus geen optie meer. Nu moet ik altijd zrgen dat ik eten in huis heb. Niet alleen voor noodgevallen, maar gewoon voor altijd. Omdat de Turk op de hoek nu niet speciaal diabetesvriendelijke producten in zijn schappen heeft (probeer maar eens op een Arabisch pakje te lezen hoeveel koolhydraten erin zitten), moet ik gewoon een voorrad goed spul hebben. Op naar de Delhaize dus. Dat is niet al te duur, en toch erg goede kwaliteit eten. Maar vooral omdat ze een hele goede [voorlichting over diabetes](http://www.delhaize.be/health/specialdiets/diabetes/_nl/diabetes.asp) online hebben. Met [diabetes recepten](http://www.delhaize.be/health/specialdiets/diabetes/_nl/menus_recepten.asp), gebaseerd op Delhaize producten. Maar delhaize heeft ook zeer gezonde huismerk producten, veel biologisch spul en een goedkoop huismerk. En overal staat precies op hoeveel koolhydraten het bevat.
