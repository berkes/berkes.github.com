---
layout: post_archive
title: ! 'De kogel door de kerk: ik ga naar Nijmegen'
created: 1114025478
tags:
- diabetes blog
lang: nl
---
Mensen in mijn omgeving zullen goed weten dat het moeilijk zal zijn voor mij om regelmaat te hebben. Nu ik wel moet, zal het iets makkelijker zijn, er is immers geen andere optie, maar makkelijker is nog niet makkelijk zat. Bij lange na niet. Dus moet ik iets doen wat mij moeilijk valt: toegeven dat ik iets niet alleen kan. Ik kan die regelmaat gewoon niet alleen volhouden. Maar met mijn vriendin dichterbij, hoef ik niet alleen veel minder te reizen (Antwerpen-Nijmegen is toch wel érg ver) maar heb ik ook iemand dichtbij die me kan steunen en me nét die extra motivatie kan geven. Ik heb me nu dus ingeschreven bij de [woningbouwvereningingen](http://194.151.44.105/) (tussen haakjes: wat een verschrikkelijk slechte site!) en zoek woonruimte in Nijmegen. Dus... weet je iets om in te wonen? ik hoor het heel graag. Uiteraard geen kamertje in een studentenhuis, maar een beetje een appartement.
