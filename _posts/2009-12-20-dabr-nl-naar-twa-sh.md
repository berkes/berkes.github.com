---
layout: post_archive
title: Dabr.nl naar Twa.sh
created: 1261315066
tags:
- Twitter
- twa.sh
- tgfw
- dabr
- censuur
lang: nl
---
Gisteren heb ik Dabr.nl overgezet naar [twa.sh](http://twa.sh/user/berkes). Dabr, nu twa.sh dus, is een mobiele twitter-client. Veel lichter, en toch functioneler dan de officiÃ«le mobiele twitter-site m.twitter.com. Je gaat hier gewoon met je browser op je mobiel naartoe, logt in en kunt vanaf twa.sh twitteren met je mobiel.Twa.sh wordt vooral veel door Chinezen gebruikt; sinds gisteren al 7000 unieke gebruikers, die met elkaar ruim 80.000 hits op twa.sh genereerden. Druk dus. Chinezen mogen veelal niet op twitter.com komen, die wordt door de [The Great Firewall](http://nl.wikipedia.org/wiki/The_Great_Firewall) tegengehouden. Heb je dus wat serverruimte over en gaat vrijheid van meningsuiting je aan het hart, installeer dan [een dabr op je eigen server](http://code.google.com/p/dabr/) ([git hier](http://github.com/berkes/dabr)). Bovendien kun je met de versie die ik op twa.sh installeerde ook twitteren via [status.net](http://status.net), [identi.ca](http://identi.ca/berkes) en andere alternatieve twitters. In de planning zit nu het inbouwen van meerdere accounts: zodat je op twa.sh meer dan 1 twitter account kunt uitlezen, posten en dergelijke. Maar dat is voor later.
