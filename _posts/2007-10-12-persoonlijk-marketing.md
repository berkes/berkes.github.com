---
layout: post_archive
title: Persoonlijk marketing
created: 1192142286
tags:
- podcast
- Music Muck
lang: nl
---
Na een geslaagde avond ([lekker gegeten](http://www.iens.nl/restaurantsVan/Amsterdam/restaurant.htms?r=1105)), vond ik een leuk berichtje in mijn inbox. verstuurd via Last.fm, dé muzieksite van web2.0-minnend internet. > Hi,  Ik zag dat je Dick Dale tussen je [Top Artists](http://www.last.fm/user/bler/charts/?charttype=overall&subtype=artist) hebt staan. Op vrijdag 9 november staat hij in het Patronaat in Haarlem en wij doen het voorprogramma.  Mocht je ons niet kennen dan kun je muziek van ons downloaden en luisteren op  [http://www.last.fm/music/The+Phantom+Four](http://www.last.fm/music/The+Phantom+Four) Meer informatie over het concert vind je op  [http://www.last.fm/event/302410](http://www.last.fm/event/302410) Bedankt voor je tijd en wellicht tot de 9e.  Groetjes,  Niels, The Phantom FourKijk, dát is pas marketing. Mij persoonlijk aanspreken. En ja, ik luister graag naar de rollende gitaren van Dick -Pulp Fiction- Dale, dat hebben ze goed gezien. Dus als ik iemand kan vinden om mee te gaan, ben ik vrijdag de negende zeker op dat concert te vinden. Maar mooier is misschien nog wel, dat ik [The Phantom Four]() van Last.fm heb gedownload, ze me heel goed bevallen en ik vanaf nu tegen iedereen ga vertellen dat ze super zijn. Om te beginnen tegen jou dus. En misschien vertelt iemand dat weer door enzovoort. Het aloude mond-op-mond reclame-idee dus. Maar omdat het persoonlijk is, is het veel meer waard. (dan een willekeurig flash-filmpje van de collega drie bureaus verderop)Ik weet het, het is anekdotische bewijsvoering, maar hiermee is dus bewezen dat (heel) persoonlijke marketing wérkt. **Opmerking:** het hieronder bijgevoegde bestand valt _NIET_ onder Creative Commons, de licentie die ik voor alle andere content op deze site gebruik!
