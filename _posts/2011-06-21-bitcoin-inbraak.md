---
layout: post_archive
title: Bitcoin inbraak,
created: 1308652427
tags:
- bitcoin
lang: nl
---

Afgelopen weekeind, [werd ingebroken]((http://ftalphaville.ft.com/blog/2011/06/21/600441/george-clooney-roils-the-bitcoin-market) in het grootste wisselkantoor en handelsplatform mtGox. Een aantal mensen vroeg mij wat ik daarvan dacht, gezien mijn recente positieve verhalen over die BitCoin. Ik trek enkele conclusies, maar eerst wat achtergrondDe inbraak en crash is mooi te zien in een "live verslag" van een handelaar.
<iframe width="560" height="349" src="http://www.youtube.com/embed/T1X6qQt9ONg" frameborder="0" allowfullscreen></iframe>
In het kort: er werd ingebroken en de inbreker heeft bitcoins ter waarde van anderhalf miljoen Dollars vér onder de prijs verkocht. Waarmee deze persoon de hele beurs heeft laten crashen. Deze bitcoins stonden óp een of twee rekeningen in het handelskantoor opgeslagen.

MtGox heeft meteen het platform gesloten en aangegeven iedereen een nieuw wachtwoord te geven. Ze hebben ook aangegeven alle in- en verkoopacties terug te draaien. Balen voor veel mensen die tijdens de crash bitcoins inkochten voor minder dan één dollar. Maar aangezien het illegale handel was, wel zo eerlijk voor alle andere handelaars op het platform.

Over de wijze van inbreken is nog wat onduidelijkheid, maar alles wijst erop dat een database van de computer van één van de ontwikkelaars is gestolen en de inhoud van die database is gebruikt om in te breken.

Een aantal dingen kan ik nu concluderen:
1. De Computers van de ontwikkelaars zijn een erg zwak punt in de beveiliging van websystemen. Ik ken genoeg webdevelopers met brakke operating systemen, slecht- of nietversleutelde hardeschijven, laffe wachtwoorden enzovoort. Ontwikkelaars die wél databases met tienduizenden gebruikersaccounts op hun laptopje in hun rugzak hebben zitten. Waarschijnlijk ook jou gegevens.
2. Bitcoin is nog erg onzeker. Beloftevol en technisch goed in orde, maar als economie en gemeenschap nog onervaren en zoekende. Een handelskantoor dat na een overval de hele economie doet crashen, is vergelijkbaar met een volledige crash van de Nederlandse economie na een kraak en enorme diefstal bij de Rabobank. Dat mág en kan niet gebeuren. De BitCoin economie mist nog allerlei veiligheidsnetten en mechanieken om dit te voorkomen.
3. Bitcoin is toch sterk. Want de beurzen die openblijven zijn weliswaar flink in het rood gedoken, maar inmiddels stabiel en weer opkrabbelend. We moeten nog zien wat er gebeurt als mtGox weer open gaat. Mogelijk dat heel veel mensen direct al hun bitcoins proberen te verkopen voor Euro's of Dollars omdat ze geen vertrouwen meer in Bitcoin hebben. Maar ook goed mogelijk dat na een flinke waardedaling, diegenen die er nog wel in geloven (en er vaak veel in geïnvesteerd hebben) weer de goedkope bitcoins inkopen. Vooralsnog ziet het er niet erg slecht uit, en is "het einde van de Bitcoin" zeker nog niet in zicht.
4. De Cloud is gevaarlijk. Mensen die hun bitcoins op de site van mtGox bewaarden en niet thuis, op een veilige (versleutelde of afkoppelbare USB) schijf vertrouwen op een extern bedrijf. Een bedrijf dat enerzijds juist vanwege die grote waarde in kas een belangrijk doelwit is voor overvallers en tegelijk haar veiligheid blijkbaar niet goed op orde had. Dat is de "Cloud" waar vooral marketeers zo lyrisch over zijn: je mail, je documenten, je administratie en dus nu ook je geld, niet tuis op een veilige computer bewaard maar bij allerlei hippe "Cloud" diensten op hun online computers. BitCoin is in principe decentraal, maar als we allemaal één centrale database kiezen om het geld op te slaan, is het gewoon weer centraal.
5. BitCoin is spannend. Wat afgelopen weekeind gebeurde leest als het script van de James Bondfilm Goldfinger. Waarin Auric Goldfinger probeert al het Amerikaanse goud (de grootste hoeveelheid ter wereld) nucleair te besmetten, waarna het waardeloos wordt. En daarmee het goud van Auric Goldfinger zelf ineens meer waard is.
6. BitCoin is voor mij vooral een langetermijn plan. Over twee, die of zelfs vier jaar kunnen we zeggen of het een success was, of is. Tot die tijd is het vooral enorm spannend. En zullen de voor- en tegenstanders bij iedere grote gebeurtenis meteen concluderen dat het "dus" prima - of juist nooit kan werken.

Dus is het vooralsnog niet te concluderen dat BitCoin ten einde is of dat de waarde helemaal gecrashd is. We weten meer nadat de grootste beurs weer open gaat. Het is in ieder geval een belangrijk moment voor die Bitcoin. Wordt zeker vervolgd.
