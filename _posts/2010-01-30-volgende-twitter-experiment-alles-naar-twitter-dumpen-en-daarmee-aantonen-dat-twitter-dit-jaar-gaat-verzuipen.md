---
layout: post_archive
title: ! 'Volgende twitter-experiment: alles naar twitter dumpen. (en daarmee aantonen
  dat twitter dit jaar gaat verzuipen)'
created: 1264847891
tags:
- twitter
- blog
- lastfm
- facebook
- voorspelling
- activity-stream
- rss
lang: nl
---
Mijn [maand twinderen](http://bler.webschuur.com/twitter_experiment_de_hele_maand_januari_schrijf_ik_maximaal_2_tweets_per_dag) is goed bevallen. Over het concrete resultaat schrijf ik nog een nieuwe blogpost, maar het aantal replies, followers en vooral de kwaliteit van de schrijfsels ging vooruit. Nu ga ik het experiment doortrekken en doe ik het precies andersom; twitter wordt één maand lang mijn centrale dump-plek. Iedere tool, applicaite of dienst die ik gebruik, die naar twitter kan posten laat ik dat ook doen. Ongeveer wat mijn [Activity stream](http://bler.webschuur.com/activity_stream) hier al doet.<!--break-->Ik ben namelijk overtuigd dat twitter dit jaar gaat knappen. De twuchtbel spat uiteen als gevolg van de enorm toenemende ruis. Tenzij -en eigenlijk hoop ik daar vooral op- twitter zelf met oplossingen komt om de ruis uit te filteren. En met filteren bedoel ik niet dat ik niks meer wil horen over dat stomme iDing, maar filteren van allerlei automatische tweets. Bijvoorbeeld in de vorm die facebook al heeft, waarmee ik kan aangeven nooit meer van die mafia-op-de-boerderij berichten te willen zien. Met automatsiche tweets bedoel ik bijvoorbeeld iphones die melding maken dat je op zoveel graden noorderbreedte en zoveel zuiderbreedte bent aangekomen. Gaap. Of tweets die vanuit RSS-feeds gevoed worden (als ik die feed wil volgen, gebruik ik wel een feedreader, dankje). Tweets dat je de zoveelduizendste foto van jezelf liet maken, tweets vanuit je mediaspeler die iedereen vertellen waar je naar luistert, welke sites je bookmarkt, dat je een foto op flickr zette, of hoveel je nu weer [weegt](http://www.elektroretailmagazine.nl/2010/01/12/twitterende-weegschaal/).

Ik verwacht dat we dit jaar een twitter-koppeling in zo ongeveer elk stuk software en elk soort hardware gaan zien. Van twitterende boormachines "Ik zit nu 3 centimeter diep in de muur" tot  printers "currently printing "Annual_report_2009.pdf", via [planten](http://www.botanicalls.com/kits/) naar wat je [eet](http://tweetwhatyoueat.com/). En dan ga ik nog voorbij aan al het gekoppel van andere sites aan twitter; "Bèr kijkt nu naar `I Can Has new Twoiletspapers?` op youtube".

Kortom, ik verwacht een enorme, ondoorwaadbare [brei aan non-informatie](http://twitter.com/bertboerland/status/7310072432). Zoveel, dat zelfs de power-users met geen mogelijkheid nog enige berichten door de brei heengedruk krijgen (ik voorspel dat nog voor kerst, zelfs [@erwblo](http://twitter.com/Erwblo) niet meer te horen is, in het geruis van die non-informatie). Laat staan dat ik met mijn schaarse tijd nog iets met die vloedgolf aan informatie kan aanvangen. En als experiment ga ik daar een maand aan meedoen. Ik ga iedere redelijke app die ik gebruik koppelen aan twitter. Ik ga die tweets echter nergens anders naar doorzetten. Twitter is het eindpunt. Het doucheputje. Uiteraard zal ik tussen die ruis ook nog proberen echte tweets te plaatsen. Wat diensten die ik op het oog heb.   - Last.fm listening to
  - Blip.fm music tweets
  - Flickr images
  - posts diverse blogs
  - mijn delicious bookmarks
  - Hyves (Hyves → Twitter, niet andersom)
  - Facebook (Facebook → Twitter, niet andersom)
  - Github commits aan interessante projecten
  - comments, votes, polls enzovoort die overal en nergens staan maar waar ik aan deelneem
Overigens behoud ik wel een afbreek-mogelijkheid. Als ik na een week helemaal knetter wordt van die ruis, of mensen om me heen dat worden, dan zal ik het stopzetten. Want dan is mijn punt al meteen bewezen.

Weet je nog andere diensten die naar twitter kunnen pushen en die ik over het hoofd zie?
