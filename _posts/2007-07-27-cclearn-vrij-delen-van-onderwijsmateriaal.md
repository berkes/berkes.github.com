---
layout: post_archive
title: ! 'ccLearn: vrij delen van onderwijsmateriaal'
created: 1185518415
tags:
- Open Source
- Creative Commons
- Freedom
- Onderwijs
- ccLearn
- plasterk
lang: nl
---
De [website ccLearn](http://learn.creativecommons.org/) moet een platform worden voor het delen en hergebruiken van onderwijsmaterialen. Onderwijsmateriaal vrijgeven klinkt mij niet meer dan logisch in de oren. We hebben het immers allemaal nodig, betalen er allemaal aan mee. Dit initiatief kan ervoor zorgen dat onderwijsmateriaal [Ã©cht vrij (en gratis)](http://www.elsevier.nl/opinie/weblog/asp/artnr/138191/index.html) is. Niet een of andere door de overheid gesubsidieerde uitgever met monopolie op schoolboeken, maar een [echt vrije](http://www.gnu.org/philosophy/free-sw.html) markt kan in onze leermiddelen voorzien.

Zoals [ik eerder schreef](http://www.erwinblom.nl/2007/05/11/input-gezocht-voor-gesprek-met-de-minister-20/#comment-2822), denk ik dat het vrijer maken van onderwijs materiaal mensen als ik -autodidacten- geweldige mogelijkheden geeft. Maar ook scholen, en andere onderwijs- en kennisinstituten kunnen hiervan profiteren. ccLearn is een internationaal initiatief, dus ik ben benieuwd hoe groot het Nederlandse aandeel wordt.
