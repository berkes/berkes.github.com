---
layout: post_archive
title: Pedofielen op MSN, is een van de mogelijke oorzaken MSN zélf?
created: 1173472949
tags:
- open source
- msn
- jabber
- netwerk
- pedofielen
- justitie
lang: nl
---
Laat het eerst en vooral duidelijk zijn dat justitie (de overheid) is de enige die een echte oplossing kán hebben voor het probleem van pedofilie.

Vanavond was op Netwerk een documentaire over hoe pedofielen en kinderlokkers tegenwoordig op het chatprogramma MSN en netwerksites voor kinderen opereren.

Het is een gegeven dat MSN een essentieel deel van het sociale leven van veel kids is geworden. Zonder MSN hoor je er niet meer bij. Je kinderen het gewoon verbieden, is daarom niet echt een oplossing. Ook tegen de psychologie die gebruikt wordt om het vertrouwen te winnen en om een band op te bouwen is geen technische oplossing te vinden.

Toch denk ik dat er wat technische oplossingen zijn. Allemaal liggen ze in het verlengde van: meer mogelijkheid om zaken in te stellen en daarmee het gesprek (technisch) naar je hand te zetten. Een van de schuldigen is volgens mij dan ook het chatprogramma MSN zélf. Het programma is te gelimiteerd en kan daarom makkelijker gebruikt worden voor zulke zaken. De mogelijkheden om een gesprek, of webcam films "op te nemen" ontbreken zowat. De mogelijkheden om je privacy beter te beschermen zijn zowat nihil.

MSN kent geen logging. Je kunt niet een gesprek opnemen en het hele gesprek terughalen, als later blijkt wat mis te zijn.

MSN kent heel beperkte offline modi. Je kunt bijvoorbeeld niet online zijn (in gesprek met iemand) zónder dat anderen je zien. Bijvoorbeeld skype kent een 'invisible' modus: Je bent online, anderen zien je niet online.

Er is geen manier om je status voor één persoon offline te laten zetten: Je kunt enkel iemand blokkeren: iets dat die persoon dan ook direct te zeten komt. Dit is vooral vervelend voor kinderen die via MSN gepest worden. Je kunt heel moeilijk iemand negeren. MSN heeft heel beperkte mogelijkheid om een gesprek bijvoorbeeld op de achtergrond te laten doorlopen, zonder dat je er door lastig wordt gevallen: handig als je een geprek niet langer wilt volgen, maar de gesprekspartner(s) dat niet wilt laten merken.

Een programma als [gaim](http://gaim.sourceforge.net/) (of [trillian](http://www.ceruleanstudios.com/), of [kopete](http://www.kde.nl/doc/kopete/)) kan je ook op MSN laten chatten  maar kan veel meer voor je betekenen. Met gaim kun je eenvoudig dingen opnemen, of zaken beter instellen als er iets mis lijkt te zijn. Gaim kan ook het MSN systeem te gebruiken, dus aan de andere kant merken vriendjes en vriendinnetjes er niets van, terwijl jij meer vrijheid hebt om jezelf of je kinderen te beschermen.

Een andere, en volgens mij betere oplossing is [Jabber](http://www.jabber.org/user/quickstart.shtml). Jabber is niet een programma, maar een standaard/protocol, veel te ingewikkeld voor een veertien jarig meisje, uiteraard, maar het is mogelijk om eender welk programma dat dat je wilt te gebruiken. Of zelfs je eigen server op te zetten. Als je een programma van eigen keuze gebruikt, kun je zelf instellen wat en hoe je zaken instelt. Als je echter je eigen [server](http://www.jabber.org/admin/) draait, of [iemand vindt](https://www.xmpp.net/servers) die dat voor je doet, heb je immense mogelijkheden: opnemen van gesprekken, live traceren van de locatie van een gesprekspartner, het blokkeren van bepaalde personen, doorlussen van gesprekken naar derden (als het echt goed mis is) enzovoort. Maar het mooiste is dat op die server een heel makkelijke [verbinding met MSN](http://delx.cjb.net/pymsnt/) te maken is: Aan jou kant gebruik je Jabber met zijn geweldige instelmogelijkheden. Aan de andere kant zien de vriendjes en vriendinnetjes van je kinderen nauwelijks dat Jabber gebruikt wordt.

Dat is altijd beter dan de bescherming van je kids volledig in handen te leggen van een bedrijf dat alleen maar [winst](http://www.forbes.com/lists/2007/10/07billionaires_all_slide.html) wil maken.
