---
layout: post_archive
title: ! 'Belgen nemen PCM over: de redding?'
created: 1236076389
tags:
- PCM
- volkskrant
- TRouw
- Spits
- telegraaf
- internet
- Nieuwe media
lang: nl
---
Nederlandse kranten (van [PCM](http://nl.wikipedia.org/wiki/PCM_Uitgevers "PCM Uitgevers")) roepenal tijden moord en brand. En zoals het altijd hoort te gaan in slechte tijden "ligt het nooit aan jezelf". Zo ook hier: Allerlei externe factoren worden aangeroepen. Publieke omroepen zijn de schuldigen. Of nee, Het Internet. Trouwens, de gratis krantjes zouden ook schuldig zijn. Nee, vrolijke vrienden, het ligt gewoon vooral aan jezelf. Aan het feit dat jullie, met je stoffige reet vastgeroest zitten in jullie redacteursstoel. Niet meer, niet minder. Telegraaf begint gewoon een eigen publieke omroep, in plaats van te janken dat de concurrentie oneerlijk is. Diezelfde Telegraaf heeft ook een gratis krant, jullie doekten Dag al snel op, het lukte niet, omdat jullie veel te laat instapten. Eigen schuld dikke bult. En in plaats van nieuwe dingen op internet te proberen, vechten jullie vaak en hard tegen dat internet. Vandaag werd bekend dat PCM is overgenomen door de Belgische uitgever van onder andere De Morgen, [De Persgroep](http://en.wikipedia.org/wiki/De_Persgroep "De Persgroep"). Gisteren schreef [De Nieuwe Reporter](http://www.denieuwereporter.nl/2009/02/belgische-krantenmakers-nederlandse-kranten-zijn-oubollig/) nog een paar prachtige uitspraken van de eindredacteur van De Standaard: > Je voelt gewoon dat zo’n krant als NRC Handelsblad zal sterven met zijn generatie lezers. Dat in tegenstelling tot NRC Next, die als enige ons, de nieuwe generatie heeft weten te boeien.

Ik heb goede hoop dat, [nu onze grootse kranten in Belgische handen zijn](http://www.nu.nl/economie/1926242/persgroep-neemt-meerderheidsbelang-in-pcm.html), het wel weer goed zal komen. De standaard is dan welliswaar in handen van de concurrent van De Persgroep, toch hebben ze in Vlaanderen veel betere ideeën over het uitgeven van een krant. Namelijk: luisteren naar je lezers. Wauw!<div style="margin-top: 10px; height: 15px;" class="zemanta-pixie">[![Reblog this post [with Zemanta]](http://img.zemanta.com/reblog_e.png?x-id=0f9fff12-b624-419e-946d-1c4ba34692c9)](http://reblog.zemanta.com/zemified/0f9fff12-b624-419e-946d-1c4ba34692c9/ "Zemified by Zemanta")<span class="zem-script more-related"><script type="text/javascript" src="http://static.zemanta.com/readside/loader.js" defer="defer"></script></span></div>
