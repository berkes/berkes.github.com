---
layout: post
title: Bler, nu met 100% meer activity-stream
created: 1262946543
tags:
- Twitter
- stream
- signaal-ruis
- internet
- facebook
- experiment
- activity-stream
lang: nl
---
Gedurende de week 'doe' ik vanalles op internet. Facebooken, twitteren, reageren, muziek luisteren. Enzovoort. Iedereen doet dat. En naarmate meer mensen deze activiteiten koppelen overstroomt je twitter- of facebook stroom gewoon. Op een gegeven moment sturen je "vrienden" dagelijks (tien)duizenden berichten, waarmee het positieve effect volledig teniet word gedaan. Steeds meer mensen sturen hun activiteit door naar Twitter; koppelen hun bookmarks, 'ik-luister-nu-naar', 'ik vind dit een leuke video' aan Facebook, of Twitter. Of allebei. Ik verzamel mijn activiteit, vanaf nu op [mijn blog](http://bler.webschuur.com/activity_stream).<!--break-->Ik ben erg actief op internet. 50 of meer van zulke berichten van hot naar her sturen is niet ongewoon. De meeste mensen in mijn netwerk ook. Maar als ik soms over de schouder van mijn lief kijkt als ze facebookt, staat haar voorpagina he-le-maal vol met "Bèr Kessels deed-, vond-, stuurde, is nu". Nu vind ik het niet erg als ik zo'n groot onderdeel van haar (online) sociale wereld inneem. Maar dit kan toch niet de bedoeling zijn. Ik overstroom haar facebook volledig, waardoor ze nauwelijks meer kan zien wat haar (minder actieve) vriendinnen en vrienden doen.En zelfs voor mij gaat het vaak te ver. Na een dag meetings- of niet online, kom ik door de honderden meldingen, bookmarks, tweets, replies, facebook-ik-vind-dit-leuks niet meer heen. En negeer ik ze maar allemaal. Als, zoals nu, een paar grootgebruikers in je netwerk een paarhonderd berichten per week naar hun omgevingen sturen: prima. Maar stel dat iedereen dat gaat doen. Dat alle activiteit van internetters verzameld worden. En als dat door organisaties dan ook nog geaggregeerd wordt. Dan moet je altijd alles negeren. En dan krijg je een onuitwarbare brei. Dan verword twitter, van een omgeving om interessante activiteit en kennis binnen je netwerk te volgen, tot een ongefilterede brei met vele honderduizenden berichten per dag. Dan is de signaal-ruisverhouding compleet zoek. Precies die ene bookmark of dat ene artikel dat je echt had moeten zien, gaat compleet verloren tussen alle duizenden 'ik luister nu naar' berichten.  Ik had mij al voorgenomen om deze hele maand [minder te twitteren](http://bler.webschuur.com/twitter_experiment_de_hele_maand_januari_schrijf_ik_maximaal_2_tweets_per_dag). Om te ondezoeken welke invloed deze snel verschuivende signaal-ruis-verhouding heeft. Wat gebeurt als ik niet meer alles naar twitter duw. Nu voeg ik nog iets aan dat experiment toe: een persoonlijke, centrale '[wat doe ik de hele dag op de interwebs](http://bler.webschuur.com/activity_stream)' pagina in mijn blog.Zodat ik deze ruis uit facebook en twitter kan weghalen, maar toch registreer. Ik doe dit overigens met de [Drupal activity stream module](http://drupal.org/project/activitystream).Als volgende stap broed ik nog op 'de conversatie vangen':Waarbij reacties op mijn acties zoals "Karel vindt dit leuk", of "RT @berkes: Foo is niet Bar". Of "@berkes: inderdaad, wat een kluns!". Kortom, de eerste stap nét buiten mijn netwerk. En ook wil ik gaan experimenteren met "dagelijkse digests". Waarin uit alle brei, de zaken die deze dag komen bovenborrelen uitgelicht worden. Denk aan tweets die een paar maal geretweet werden. Of aan dat ene facebook bericht waar een paar mensen op reageerden. Kortom: die "activiteiten", automatisch verzamelen, die deze dag aandacht verdienden. En kregen. Als je ideeën hebt over die laatste twee, of ze al ergens ingezet ziet, hoor ik dat graag.
