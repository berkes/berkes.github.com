---
layout: post_archive
title: Een scriptie over Usergenerated content en aansprakelijkheid
created: 1234102439
tags:
- Web2.0
- USer-generated content
- UGC
- NCRV
- Creative Commons
- auteursrecht
lang: nl
---
Bij de NCRV zijn we veel bezig met user-generated content. Ik heb het zelf nooit onderzocht, maar 'ze' zeggen dat de NCRV het meest van alle omroepen, besteed aan UGC. Dat is mooi, aangezien daar de groei van het Internet zit, momenteel. Maar een van de moeilijkste punten bij UGC is het oplossen van auteursrechtelijke zaken en aansprakelijkheid. [Arnoud Engelfriet](http://www.arnoud.engelfriet.net/) schrijft een [erg heldere samenvatting](http://www.iusmentis.com/aansprakelijkheid/providers/user-generated-content/) van een scritpie van [Zevenbergen](http://www.iusmentis.com/aansprakelijkheid/providers/user-generated-content/scriptie-zevenbergen-aansprakelijkheid-user-generated-content-providers.pdf) over dit laatste: aansprakelijkheid. > Een ander aandachtspunt voor UGC-providers is dat een actieve rol bij het plaatsen, zoals plaatsen in een zelfgekozen categorie of het omcoderen van de content, kan betekenen dat zij 'kennis' hebben in de zin van de wet.

De oplossing? Zorgen dat je redacteuren op de hoogte zijn en blijven. Ze hoeven echt geen juridische trainingen volgen, maar enig inzicht in de regels en wetten lijkt me essentieel. Om te beginnen door deze samenvatting door te nemen. Het geeft een goed beeld van het probleem. Ik heb voor mij, en mijn collega's ook maar meteen een kopie van het boek [de wet op internet](http://www.lulu.com/content/3491728) besteld.

En natuurlijk is een deel van de oplossing je heil te zoeken bij meer bij-de-tijdse auteursrechten-systemen, zoals creative commons. > Dit houdt in dat makers aangeven of zij toestaan dat hun werk wordt bewerkt door anderen, verveelvoudigd en geopenbaard mag worden, of dat deze in commerciële publicaties mag worden gebruikt. Deze flexibele aanpak zorgt voor een bepaalde mate van transparantie met betrekking tot het gebruik van een werk dat de maker toestaat.

Het wachten is nu nog op de eerste échte Creative Commons toepassing op één van de publieke omroepen.
