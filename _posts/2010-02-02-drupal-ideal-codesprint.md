---
layout: post_archive
title: Drupal iDEAL codesprint
created: 1265119404
tags:
- opensource
- iDEAL
- Drupal
- DrupalJam
- codesprint
lang: nl
---
Op de [komende DrupalJam](http://drupal.nl/evenement/drupaljam-6-amsterdam) wil ik een codesprint voor een centraal iDEAL-project. Ik ben nog in overleg met de organisatoren, dus mogelijk moeten we het buiten de Drupaljam om gaan doen, al verwacht ik wel dat op de jam hier ruimte voor is.

Het plan is om met 5 of 6 developers (meer mag ook, maar kan het vinden van ruimte en organisatie vermoeilijken) gedurende ongeveer 2 uur bijelkaar te gaan zitten. Niet-developers zijn uiteraard van harte welkom, mits ze enige ervaring met iDEAL hebben; het is met nadruk geen iDEAL workshop, maar een codesprint om _alle uiteenlopende, gefragmenteerde projecten te centraliseren_ en daarna dit naar een hoger plan te tillen.

Ik verzorg een switch, kan ook evt een wireless router meenemen als we enkel wireless hebben. Deelnemers verzorgen zelf laptops.

Ik ben druk alle (drupal) en andere OSScode aan het verzamelen. Doel is: - een centraal Open Source ideal interface opzetten. (niet persé Drupalspecifiek)

* Centrale Drupal-ideal beginnersdocumentatie inrichten en ook al deels vullen. 
* Drupal specifieke ideal-module, of modules neerzetten. 

Na de Drupaljam wil ik één Drupal.org projectpagina hebben staan met documentatie en eerste code waar ontwikkelaars en gebruikers iDEAL-modules kunnen vinden. En mogelijk één ideal-API pagina waarop een OpenSource iDEAL-bibliotheek te vinden is (als alternatief voor de verscheidenheid aan gesloten en soms moeilijk te verkrijgen en implementeren code van de verschillende banken).

Dat laatste zou niet Drupal-specifiek zijn, maar wél OpenSource. Hopelijk kunnen we ontwikkelaars uit bijvoorbeeld magento, Joomla! en wordpress hierbij betrekken.

Weet jij geïnteresseerden? Heb je nog oude iDEAL code rondslingeren die je nooit releaste -om welke reden dan ook- maar die je wel wilt delen? Gebruik je Drupal en iDeal al op dagelijkse basis en wil je wat van je kennis delen? Laat een comment achter, of mail me op ber apending webschuur punt com.

Wanneer eea is bevestigt volgt meer informatie. 
