---
layout: post_archive
title: Getting Things Done
created: 1185274358
tags:
- KDE
- werk
- webdevelopment
- BasKet
- Projectmanagement
lang: nl
---
Al ruim een half jaar gebruik ik met groot success het programma [BasKet](). Basket is letterlijk de digitale variant van het kliederpapiertje naast de telefoon. Sinds vorige week is er een [bibliotheek voor Basket](http://basket.kde.org/download.php) beschikbaar, waarmee je heel makkelijk de methodiek [Getting Things Done](http://www.davidco.com/what_is_gtd.php) kunt gebruiken in basKet. [GTD is](http://en.wikipedia.org/wiki/Getting_Things_Done), heel kort door de bocht, een erg pragmatische methodiek om projecten aan te vliegen. GTD is maar één van de letterlijk miljoenen methodes die uitgedacht zijn, uiteenlopend van super-gestructureerd, streng-hiërarchisch, tot op-de-achterkant-van-een-bierviltje. Maar GTD is vooral pragmatisch; en lijkt precies te werken zoals je dat vaak toch al deed: Het focused vooral op het neerschrijven van dingen; zodat ze uit je hoofd zijn. Maar dan toch gedaan worden! Voor iemand als ik (chaos! snel! druk! veel!) lijkt dit een uitermate geschikte manier.

Je kent dat wel: in bed; de wekker staat inmiddels op 01:24, maar de slaap wil maar niet komen, omdat je hoofd vol zit met dingen die je nog moet doen, moet onthouden en moet verwerken. De beste manier is om dan even op te staan en alles op een papiertje te zetten; Dan ben je het kwijt, en kun je meestal wél slapen.

GTD is ongeveer dat: het op een papiertje zetten zodat je het kwijt bent. De combinatie van de methodiek GTD en basKet lijkt mij dan ook een gouden combinatie: geen geforceerde, hiërarchische theoretische papierwinkel; maar pragmatisch, redelijk geördend, en een minimale hoeveelheid extra tijd en werk kwijt zijnd. De belastingdienst en financiële administratie zit al voor een deel in mijn BasKet; vanavond wat lopende projecten invoeren, en Bèr is weer full-steam-ahead. 
