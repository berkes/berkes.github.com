---
layout: post_archive
title: Bilds publieke schandpaal
created: 1212963322
tags:
- schandpaal justitie bild
lang: nl
---
Bij het zien van [weer een publieke schandpaal](http://www.bild.de/BILD/news/vermischtes/2008/06/06/se-x-lehrerin/mle-foto,templateId=renderPopup,elementId=4749048,index=0.html), ditmaal van leraressen die mogelijk schoolkinderen misbruikten.

Zijn ze veroordeeld? Nee? Hoe weet Bild dan z√≥ zeker (net zo zeker als een officieel, onderwezen, strak ingeriht miljoenenapparaat als de Duitse Justitie zou kunnen) dat ze ook gedaan hebben wat ze beweren?Jawel? Waarom heeft een democratisch rechssysteem dan niet een straf opgenomen "met gezicht, naam en daad op publieke kanalen worden gepubliceerd". De redenen voor het niet publiceren zijn divers, maar wel democratisch bepaald. Het is niet aan een krant dit dan vervolgens wel te doen. Net zo min als dat een beveiligingsbedrijf op eigen houtje kan besluiten een veroordeeld inbreker nog eens een extra twee maandene vast te wetten in een garagebox. Als straf slaat het dus nergens op, om zulke zaken publiek te maken.

Wat draagt het bij aan de veiligheid van de wereld als we het gezicht kennen van iemand die mogelijk ooit kinderen heeft misbruikt? Is er iemand die thuis een telefongids heeft met alle gezichten van alle kinderverkrachters erin en daarnaar handelt (bijvoorbeeld bij de keuze van het speeltuinuittje voor donderdagmiddag 26 juli)? Schieten wij, Nederlanders er iets mee op te weten welke Duitse leraressen mogelijk kinderen misbruikten? Belangrijker nog: schieten de Duitsers er iets mee op te weten dat bij hun in de buurt ooit iemand lesgaf die mogelijk een kind misbruikte? En als ze daar iets mee opschieteen, is het dan niet zaak als de sodemieter een aantal regels in de wet op te nemen dat kinderverkrachters, veroordeeld, zichzelf bekend moeten maken bij mogelijk betrokkenen (In de VS is dit in sommige staten idd een wet) of dat ze publiek bekend worden gemaakt?
