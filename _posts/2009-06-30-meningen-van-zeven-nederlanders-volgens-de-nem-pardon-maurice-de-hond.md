---
layout: post_archive
title: Meningen van zeven Nederlanders volgens De NEM, pardon, Maurice de Hond.
created: 1246312889
tags:
- brief
- NEM
- De Hond
- Maurice
- Metro
- De Pers
lang: nl
---
Mijn brief aan de metro- en de Persredactie. Beiden hadden vandaag dit mooie persbericht overgenomen. Beste redactrice of redacteur,Uw bericht in de krant vandaag meldde dat X procent van de Nederlanders het ergens oneens mee was. Of eens. Dat weet ik niet meer. Net als het bijbehorende percentage.De reden van deze onwetendheid, is de naam die u iets verderop in dat artikel noemde als bron: Maurice de Hond.Wilt u dat alstublieft nooit meer doen? Maurice "NEM" de Hond als bron vernoemen? Prima dat hij af en toe vijf tot zeven vrienden belt; en aan de hand van die telefoongesprekken reclames inspreekt, excuus, persberichten over De Nederlandse Mening aan u doorstuurt. Maar ik zou het als lezer zeer op prijs stellen als u een duidelijkere scheidslijn tussen uw advertenties en uw inhoudelijke berichten hanteert. Gewoon, voor de duidelijkheid. Berichten van de Nederlandse Energie Maatschappij, pardon, Maurice de Hond, vallen hier duidelijk niet onder.Met vriendelijke groet, en hopende op een nóg betere krant, Bèr Kessels
