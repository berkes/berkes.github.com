---
layout: post_archive
title: Nadenken over Terrorisme. Zijn mijn gedachten niet meer vrij?
created: 1205501041
tags:
- Politics
lang: nl
---
Een [overheidscampagne](http://www.nederlandtegenterrorisme.nl) tegen terrorisme. Schijnt nodig te zijn, al betwijfel ik ten zeerste het effect van zo een campagne. Ik vermoed dat het vooral bedoeld is om "de man in de straat" te laten zien dat "ze" er wel degelijk iets aan doen. Maar deze campagne slaat de laatste maand wel erg eng ver door. Zoals te lezen is mogen we niet eens meer alles [denken](http://www.nederlandtegenterrorisme.nl/werken-met-jongeren/jongeren-en-terrorisme). > Steeds meer mensen werken in Nederland samen om te voorkomen dat iemand terroristische ideeën krijgt.Dit is mijns inziens regelrecht in tegenspraak met <a href"http://en.wikipedia.org/wiki/Freedom_of_thought">gedachtenvrijheid, onder meer opgenomen in de [universele verklaring van de rechten van de mens](http://www.unhchr.ch/udhr/lang/dut.htm), lid 18:> Een ieder heeft recht op vrijheid van gedachte, geweten en godsdienst;... Ik heb me wel vaker zitten afvragen waarom terroristen vaak zo knullig, amateuristisch en inefficiënt te werk gaan. En ik heb daarbij concepten bedacht waarmee je -denk ik- veel meer angst zou kunnen zaaien dan een vliegtuig in een toren laten vliegen. Blijkens deze campagne zijn er nu "steeds meer mensen in Nederland" die er voor zorgen dat ik dit niet meer doe: nadenken over terrorisme. Ik roep dan ook hierbij deze Nederlanders op, hier iets aan te doen: arresteer me, daag me voor de rechter, of wat dan ook. Ik ben er van overtuigd dat de rechter vind dat ik gewoon mag denken wat ik wil. Wat een overheidscampagne ook mag beweren. Zo. Nu nog even verder broeden op mooie <s>filmplots</s>terroristische ideeën.
