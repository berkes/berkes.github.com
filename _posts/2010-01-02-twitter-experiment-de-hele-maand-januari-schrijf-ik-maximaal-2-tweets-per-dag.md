---
layout: post_archive
title: ! 'Twitter experiment: de hele maand Januari schrijf ik maximaal 2 tweets per
  dag'
created: 1262438399
tags:
- Twitter
- tweets
- persoonlijk
- experiment
lang: nl
---
Ik ga de hele maand Januari maximaal 2 tweets per dag plaatsen. Ik wil hiermee de [signaal-ruisverhouding](http://nl.wikipedia.org/wiki/Signaal-ruisverhouding) in mijn twitterstroom verbeteren. Ofwel: meer kwaliteit, minder kwantiteit. Ik ben benieuwd of me dit veel followers gaat kosten. Of misschien juist wel opleveren. En ik ben benieuwd of ik op deze manier daardoor juist minder of meer mensen weet te bereiken.Het dwingt me ook om langer na te denken over een berichtje, iets wat eigenlijk juist helemaal niet "twitterig" is. Een ander voordeel, verwacht ik, is dat ik mijn blog weer meer ga gebruiken om de achtergrond en diepgang in die ene tweet te brengen. 140 karakters om de kern te vertellen; mijn blog om het uit te diepen.<!--break-->Ik kies voor 2 tweets per dag, om af te wisselen tussen Engels en Nederlands. En daarmee wil ik ook meteen eens zien waar voor mij de meeste luisteraars zitten: in Nederlands of in Engels.Verder laat ik mezelf w√©l toe om te reageren op twitteraars. Dus als iemand replied op een tweet van me, wil ik daarop kunnen reageren. Anders valt de conversatie dood en gebruik ik Twitter op een manier die me niet aanstaat: om te spuien. Twitter is voor mij vooral een conversatie, niet een monoloog. Dat wil ik zo houden. En dus tellen antwoorden (zogenaamde @replies) niet mee.Aan het einde van de maand wil ik kijken wat het me opleverde en ga ik dat uiteraard uitgebreid beschrijven.EDIT: foute tag in inleiding gefixed.
