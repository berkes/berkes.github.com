---
layout: post_archive
title: gewoon een pilletje
created: 1145989899
tags:

lang: nl
---
Het is weer lente. Dus de afslankmiddelen zitten weer overal in de lucht. Net als de lightproducten, en andere dingen om mee aan "je lijn te werken".

Nu heb ik uiteraard nooit aan mijn lijn gedaan, maar let ik hier de laatste tijd wel op, gewoon vanwege mijn suikergedoe.

Waar ik mij dus helemaal rot aan erger is het "idee" dat wordt uitgedragen door allerhande reclames, advertenties en zelfs artikelen, dat "gezond, fit en slank worden" zomaar eventjes "gedaan" kan worden. Alsof je je eigenlijk alleen "straks" eventjes een pilletje of drankje hoeft te nemen en alles weer goed is.

Alsof je gewoon lekker kunt snacken, zuipen, slikken, snuiven, vreten, en dan eventjes een pilletje kunt nemen en je weer "gezond en fit" bent.

Gelukkig hoorde ik net op de radio dat de EU waarschuwingen bij allemaal die rommel wilde verplichten. Iets in de trant van "in het verleden behaalde gezondheden bieden geen garanties voor de toekomst", of "gezond, maar slik met mate". Nah, serieus, er komt iets van een waaschuwing, iets als "uw huisarts kan u helpen gezond te eten en te leven". Want inderdaad, die huisartsen klopten aan met dit probleem. Zij zien dat mensen ongezonder gaan eten. En als reden dus steeds vaker aangeven "maar ik kan toch Yakult drinken", of iets dergelijks. Laten we hopen dat het iets oplevert.
