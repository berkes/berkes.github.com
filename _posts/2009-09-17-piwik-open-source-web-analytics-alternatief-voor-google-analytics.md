---
layout: post_archive
title: ! 'Piwik: open source web analytics: alternatief voor Google Analytics'
created: 1253191016
tags:
- google
- privacy
- Open Source
- statistieken
- analytics
lang: nl
---

Een kleine week geleden installeerde ik [piwik](http://piwik.org/). Piwik is een open source applicatie waarmee je web statistieken kunt bijhouden en weergeven. Daar zijn er velen van, maar geen enkele kon tot vandaag aan het gemak en de volledigheid van Google Analytics tippen. Tot Piwik. 
<!--break-->
Piwik is heel eenvoudig te installeren. Bijna iedere (betaalbare) webhost ondersteunt de benodigde PHP en bijbehorende MySQL database.

Eigenlijk kan iedereen die zelf een site kan installeren ook piwik aan de praat kijgen. Wat betekent dat eigenlijk iedereen google analytics zou kunnen vervangen voor piwik. 
[![piwik_example](http://flickr.webschuur.com//data/moblog/web/piwik_example.png "piwik_example")](http://flickr.webschuur.com//moblog/#piwik_example.png)
Er zijn een heel aantal redenen om dat te doen. 
 - Piwik kent een heleboel [plugins](http://piwik.org/faq/plugins/) waarmee de functionaliteit uitgebreid kan worden. Qua features is het nu al rijker dan analytics. En dit zal alleen maar meer worden. Zo is er al een heatmap plugin te vinden, waarmee je precies kunt zien waar mensen op je pagina klikten en met hun muis over bewogen.
 - Google slaat alle data zelf op. Jou data. En die van je bezoekers. Hierdoor verzamelt Google data van enorm veel gebruikers, verspreid over enorm veel websites. Ik ben al een paar maal google statistieken trackers tegen gekomen op medische sites. Het gaat Google geen ene F*ck aan naar welke ziektes ik eventueel blader. Met piwik hou jij je data zelf in je eigen database. En geef je het niet aan een groot, commerciÃ«el bedrijf weg.
 - Jij bepaalt je voorwaarden. Je mag je data vrijgeven, weggeven, als je de privacy van je bezoekers minder belangijk vind. Bij Google mag en kan dat niet. Je mag ook meerdere trackers naast elkaar draaien. Google staat niet toe dat je andere tellers naast die van hun voert.
 - Integratie in veel CMSen is mogelijk. Je hoeft (je beheerders) niet meer naar een andere pagina of site te leiden, maar kunt ze de statistieken direct binnen hun CMS aanbieden
. - Het is open source. Met de juiste kennis is het dus heel makkelijk mogelijk om zelf aanpassingen te maken of uitbreidingen te schrijven. Bij Google kun je dat vragen, maar of je het krijgt is maar de vraag.
Kortom. Probeer Piwik eens uit. En test het eens uit binnen je organisatie of op je eigen site, of sites. Het kost je een klein uurtje om uit te rollen en ik ben er zeker van dat velen zullen blijven hangen. Of je nu SEO-expert bent, auteur, blogger, webhoster of webdeveloper: piwik is een heel mooi stuk gereedschap om in je portfolio op te nemen. 
Ik ben me zeker bewust van de googel advertenties hierboven en hoe dit in contrast staat met mijn betoog voor privacy. Zoals ik zei ben ik pragmatisch en [heb ik duidelijke redenen en doelen voor advertenties](http://webschuur.com/why_advertisements)
