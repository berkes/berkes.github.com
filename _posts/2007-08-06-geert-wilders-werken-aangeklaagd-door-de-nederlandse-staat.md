---
layout: post_archive
title: ! '"Geert Wilders Werken" aangeklaagd door de Nederlandse Staat'
created: 1186399443
tags:
- Politics
- art
- Wilders
lang: nl
---
[Jonas Staal](http://www.jonasstaal.nl/), een kunstenaar die als [kunstwerk het hele rouwproces rondom de fictieve dood van Geert Wilders vastlegde](http://www.jonasstaal.nl/works/wilderswerken_nl.html), is voor de rechter gesleept door de Nederlandse Staat wegens "bedreiging met de dood". [Veel gekker moet het niet worden](http://www.google.nl/search?q=wilders+%22veel+gekker+moet+het+niet+worden%22&ie=UTF-8&oe=UTF-8). Hieronder het persbericht ([via](http://www.flexmens.org/drupal/?q=Geert_Wilders_Werken_voor_de_rechter))> PERSBERICHT  Aankondiging DE GEERT WILDERS WERKEN -  EEN RECHTSZAAK  Beeldend kunstenaar Jonas Staal is door de Nederlandse Staat aangeklaagd voor bedreiging met de dood van een lid van de Staten Generaal der Nederlanden. Dit naar aanleiding van zijn serie van zestien installaties ‘De Geert Wilders werken’ (2005). De rechtszaak presenteert hij als een door hem geïnitieerde performance op vrijdag 3 augustus aanstaande, om 14:00 uur, ter Arrondissementsrechtbank te Rotterdam, Wilhelminaplein 125.  Lees hieronder verder voor meer informatie:  Op 3 augustus 2007 vindt het project ‘De Geert Wilders werken - Een rechtszaak’ plaats, een vervolg op Staal’s eerdere project ‘De Geert Wilders werken’ uit april 2005, dat bestond uit een serie van zestien ‘herdenkingswerken’ in Rotterdam en Den Haag, waarin de politicus in fotocollages en ingelijste foto’s, omringd door kaarsjes, knuffelbeertjes en witte rozen, was afgebeeld. Het project betrof een onderzoek naar de manier waarop in een Post-Fortuynistisch politiek klimaat persoonscultus en ideologische opvattingen steeds verder hand in hand gaan. Het onderscheid tussen de persoon die een boodschap verkondigt en de boodschap zelf vervaagt steeds verder – een resultaat van de Nederlandse populistische stroming, ingezet door Fortuyn in 2002, welke intussen gemeengoed is geworden in de hedendaagse excessief mediageoriënteerde politiek.  Zoals geconstateerd mag worden vatte Geert Wilders de serie installaties op als een bedreiging aan zijn adres, en deed naar aanleiding van twee series werken aangifte bij justitie. Deze aangiftes hebben nu – twee jaarna dato – geresulteerd in het project ‘De Geert Wilders werken – een rechtszaak’, waarin Staal zich niet alleen de rechtszaak als beeldvorm toe-eigent, maar ook als uitzonderlijk onvrijblijvende debatvorm en als aanklacht tegen de passieve en gemarginaliseerde positie van de Nederlandse beeldende kunst.   Website Jonas Staal: [http://www.jonasstaal.nl](http://www.jonasstaal.nl)
