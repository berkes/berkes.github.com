---
layout: post_archive
title: Revver.com
created: 1171724389
tags:
- Web2.0
- adverteren
- revver
- film
- youtube
lang: nl
---
[Revver](http://revver.com) heeft heel goed naar Youtube gekeken. Of misschien was Revver er eerder en hebben ze gewoon een betere visie. Youtube wordt de laatste tijd overspoeld met slechte, onzinnige, of zaken waaraan ik mijn tijd echt niet wil verspillen. Youtube verschuift van viedeo-content aanbieder naar een Amerikaanse-puber-ontmoetingsplek. Honderden slecht-belichte webcam-filmpjes met reacties als _"Yea, Its like, you know, I must say I soo totally don't agree with what FooBar said, you know"_. Zit daar echt iemand op te wachten? De comments [wáren al om te janken zo slecht](http://xkcd.com/c202.html), nu lijkt de content, de film ook weggedrukt te worden door die onzin.Ik weet het, dit is web2.0. Het gaat niet alleen om de content, maar om wat je ermee doet, om de mensen rondom die content. Met elkaar lullen, samen dingen bouwen en doen. Maar dit is niet langer bouwen. Dit is "samen de hele zooi kapot maken". Het wordt steeds moeilijker om gewoon leuke films te vinden. Ja, gericht zoeken werkt nog steeds hetzelfde. Maar daar waar eerst in "related videos" of "also by this user" echt briliante vonsten gedaan konden worden, zie je nu enkel nog bleke geelbelichte amerikaanse pubers tegen hun scherm praten. Enter revver. Revver heeft een aantal zeer goede eigenschappen:  - Comments staan uit. Discussie heeft plaats op de sites waar het filmpje opgenomen is, niet op hun eigen site
 - Creative commons is de standaard licentie voor content. Je kunt hier wél [eigenaar blijven van je werk](http://marcoraaphorst.nl/2006/11/23/revvercom/)
 - Een zeer goed uitgewerkt adverteer en betalings-systeem ligt aan de basis van het hele concept: er kan geld verdiend worden met het maken en verspreiden (op je site zetten) van filmpjes. Het lijkt erop dat dit momenteel veroorzaakt dat er veel hogere kwaliteit film te vinden is.
 - Focus. Het gaat primair over het aanbieden en verspreiden van film. Niets anders. [Ik hou van focus](http://bler.webschuur.com/wat_vinden_wij_over_watvindenwijover_nl)
