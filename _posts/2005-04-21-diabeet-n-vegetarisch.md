---
layout: post
title: Diabeet én vegetarisch
created: 1114067279
tags:
- Diabetes blog
lang: nl
---
Al jaren eet ik geen vlees meer. Uit overtuiging, en omdat het [gezonder](http://nl.wikipedia.org/wiki/Gezonde_voeding) is. Ook eet ik geen vis, uit overtuiging en omdat ik vis verafschuw. Echt, ik kan me bijna niets smerigers voorstellen om te eten dan iets wat in water heeft geleefd.En ik ben niet van plan dit vegetarisch-zijn te veranderen voor mijn diabetes dieet. En volgens mij hoeft dat ook helemaal niet. Het maakt het alleen nog nét ietsje moeilijker, omdat de keuze nog beperkter wordt. Zo bevatten vleesvervangende middelen vaak veel meer koolhydraten dan vlees zélf, dat is een groot nadeel. Een voordeel is weer, dat ik veel minder op verzadigde vetten hoef te letten. Als goed gebalanceerde vegetariër heb je dan ook een veel kleinere kans op verhoogde [cholesterol](http://nl.wikipedia.org/wiki/Cholesterol).Ben je ook vegetariër met diabetes, laat A.U.B. een comment achter, ik wil graag horen hoe je ermee omgaat en of het te doen is. Tips en trucs zijn heel welkom.
