---
layout: post_archive
title: Burgerjournalistiek is betrouwbaarder dan de klassieke media
created: 1186648152
tags:
- weblog
- burgerjournalistiek
- dns
- klassieke media
lang: nl
---
Luc van Brakel  [haalt fantastisch uit](http://lvb.net/item/5103) naar "de klassieke media", als reactie op een geweldig [arrogant citaat](http://www.standaard.be/partners/index.asp?articleID=211FLL4N) van Pol Deltour, nationaal secretaris van de Belgische journalistenbond. Die laatste beweert dat burgerjournalistiek nooit de klassieke media kunnen verdrijven. Omdat, zo beweert hij, sites als NowPublic niet het 'performante vermogen' hebben berichten 'op juistheid te controleren'. Behalve het punt van Luc, dat die klassieke media, blijkend uit de feiten in zijn stukje, dat net zo goed niet doen, is de uitspraak gewoon onjuist.

Zoals Edward [reageert](http://lvb.net/item/5103#46034): > Dat is toch altijd zo, wanneer de msm over iets berichten waar je zelf 'n beetje expertise in hebt blijken ze de bal steevast mis te slaan. Exponentieël betekent dat dat de kranten vol zever staan, iedere dag opnieuw.

De idee van burgerjournalistiek, is juist dat er heel erg veel ogen, meningen en kennis heeft. Opgelosten in het geheel. Duizend is meer dan tien. Duizend burgers weten altijd meer dan tien wetenschappers. Temeer omdat niemand ooit heeft beweerd dat onder die duizend burgers, niet ook gewoon tien wetenschappers zijn. Wetenschappers, en journalisten zijn toch óók burgers?Niet dat er minder of meer onjuistheden kunnen staan in "door vele duizenden mensen gemaakte content". Iedereen slaat de plank wel eens finaal mis. Het punt is echter, dat duizend mensen elkaar zullen corrigeren. En dat sneller en en dus effectiever doen dan tien journalisten. Zie wikipedia, waar niet significant meer onjuisteheden staan dan in andere, door enkel wetenschappers samengestelde, encyclopediën. Nóg belangrijker bij wikipedia en burgerjournalistiek is, dat deze ook helemaal niet beweren volledige, onfeilbare waarheden te verkondigen. Blogs zijn bijna altijd heel eerlijk in hun "subjectiviteit", in tegenstelling tot kranten, die een nep-objectiviteit uistralen.

Het is heel jammer dat de Pol Deltours of Hans -[mensen met cameraatjes](http://www.denieuwereporter.nl/?p=1040)- Laroessen blijkbaar de journalistieke mores belichamen. Als daar verlichtte geesten zouden rondlopen, dan was het misschien nog niet te laat voor "de Stem en de Oren van Het Volk".
