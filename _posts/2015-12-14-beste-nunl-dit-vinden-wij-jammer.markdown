---
layout: post
title: "Beste Nu.nl. Dit vinden wij jammer."
tags: [privacy]
lang: nl
---

> Beste Nu.nl,
> 
> Wij zien dat u een hele zwik aan *trackers*, *analytics*, en andere aggressieve,
> privacyschendende bedrijven op uw site toelaat.
> 
> Dit vinden wij jammer, want NU.nl verdient haar geld blijkbaar met het verkopen
> van haar bezoekers aan allerhande louche bedrijven.
> 
> Wij willen daarom geen uitzondering maken voor NU.nl en zullen advertenties
> blijven blokkeren.

Nu.nl controleert of uw browser advertenties blokkeert. Steeds meer sites doen
dat. Het verdienmodel van NU.nl en dergelijke sites, in begint namelijk in te storten.
"Zonder advertenties geen gratis artikelen", roepen ze.

![NU.nl verzoekt om de adblocker uit te zetten](/images/inline/nu_nl_adblocked.png)

Maar de argumenten zijn onzuiver. Advertenties zijn het probleem niet. Een
simpele advertentie van een zorgverzekeraar naast een artikel over dure
medicijnen zal niemand storen. Al helemaal niet als het een relevante tekst is
waarin de zorgverzekeraar belooft dure medicijnen te blijven vergoeden. Vraag nu een offerte aan.

NU.nl verkoopt echter niet eenvoudig ruimte om te adverteren. Ze verkopen plek om
ons, de bezoekers te bespioneren. Een plek waar honderden bedrijven zeer nauwkeurige, soms zelfs enge gegevens verzamelen
om dat te verkopen aan letterlijk iedereen die geld hiervoor biedt.

Een willekeurige pagina op NU.nl, 14 December 2015 heeft meer dan tien trackers:

![Trackers door Privacy Badger gemeld](/images/inline/nu_nl_trackers.png)

* ad.360yield.com
* rtax.criteo.com
* cdns.gigya.com
* sat.sanoma.fi
* b.scorecardresearch.com
* js-agent.newrelic.com
* www.google-analytics.com
* rc.bt.ilsemedia.nl
* cts.snmmd.nl
* zoeken.startpagina.nl

Een paar hiervan zijn voor technische redenen aanwezig, maar het merendeel is
gewoon commercieel: verdienmodel "data verzamelen en verkopen". Die geven jullie
een platform. En die blokkeren adblockers en [privacy-tools](https://www.eff.org/privacybadger), dan weer. Om onze privacy een beetje te beschermen.

Zet die dingen uit, NU.nl. Weiger het verkopen van je bezoekers aan al die grote
advertentieboeren. Plaats gewoon nette advertenties, zoals bijvoorbeeld [DuckDuckGo](https://duck.co/help/company/advertising-and-affiliates) dat doet:
advertenties die niet álles traceren en opslaan van degene die ze bekijken.
Maar die gewoon een regeltje tekst of een leuk plaatje bevatten en linken naar
de site van de adverteerder. Advertenties die niet controleren hoe oud ik ben,
welke lettertypes ik geïnstalleerd heb, sites ik bezocht heb, hoe mijn moeder
heet en of ik wel snel genoeg lees. Gewoon: advertenties waarvoor jullie geld
krijgen om ze te plaatsen, en die de adverteerders bezoekers oplevert. Advertenties die
niet [honderden bedrijven](http://thumbnails-visually.netdna-ssl.com/display-advertising-technology-landscape_502919a4078a7.jpeg) mijn surfgedrag toespelen.

Jullie gaan anders kopje onder. Het kost wat moeite, maar iedereen kan uw advertenties blokkeren. En 
steeds meer mensen zullen dat ook doen: wij zijn die rommel simpelweg spuugzat.

Denk eens na, NU.nl: waarom zouden zoveel mensen, zoveel moeite doen om advertenties
te blokkeren? Onderzoek dat eens?

Overweeg advertenties die niet mijn hele ziel en zaligheid aan meer dan tien verschillende bedrijven verkopen.
Dan zet ik graag mijn advertentieblokkade voor jullie uit.
