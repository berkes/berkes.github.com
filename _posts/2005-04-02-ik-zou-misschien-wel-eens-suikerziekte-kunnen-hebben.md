---
layout: post_archive
title: Ik zou misschien wel eens suikerziekte kunnen hebben.
created: 1112461769
tags:
- diabetes blog
lang: nl
---
Al een tijdje, ik weet niet precies hoe lang, heb ik ontzettend veel dorst, altijd een droge (heel erg droge) mond en moet ik belachelijk veel plassen. Natuurlijk had ik ooit wel van suikerziekte gehoord, ik heb immers op de Vrije School verplicht biologie gedaan... Maarja, ik had geen flauw idee (meer) wat de symptomen zijn.

Wist ik veel. Eerst dacht ik dat het kwam omdat ik mijn verwarming weer aanzette (verandering van klimaat veroorzaakt logischerwijs ook ene verandering van je waterhuishouding, redeneerde ik), later dacht ik dat het kwam omdat mijn verstandskies doorkomt. Die kies irriteert nogal, dus ik redeneerde: ik krijg een droge mond van die kies, daardoor drink ik veel, dus daardoor plas ik veel. Cirkeltje rond. Maar diabetes zou ik zelf nooit zijn opgekomen.

Totdat ik het er, na een paar maanden, eens mijn moeder over had. Gelukkig. Zij bracht het dus wel direct in verband met suikerziekte. Ik ben dus gelijk naar [wikipedia](http://nl.wikipedia.org/wiki/Diabetes) gesurft en vond de [symptomen](http://www.diabetesfonds.nl/support/diabetes-symptomen.htmln) wel Ã©rg overeenkomen met de mijne. Ik ben dus direct op zoek gegaan naar een [huisarts in Antwerpen](http://www.havac.be/) en heb een afspraak gemaakt.
