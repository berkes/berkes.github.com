---
layout: post_archive
title: logge media is ook nog eens eigenwijs.
created: 1136287910
tags:
- ''
lang: nl
---
Heerlijk. Om je gelijk te krijgen. Al tijden verkondig ik, dat de traditionele eenweg media ten einde gaat komen. Het gebeurt nog sneller dan ik had verwacht. Vandaag blijkt uit de cijfers van de grote nederlandse dagbladen, dat hun oplages teruglopen. Ondanks hun "vernieuwingen" willen steeds minder mensen betalen voor het nieuws. Wel blijkt dat de inkomsten niet te hard teruglopen, met name door internet abonnementen. En dat, terwijl bijvoorbeeld GeenStijl, of nieuws.nl er op vooruit gaan. Die eerste is het voorbeeld van hoe mensen in de toekomst media zullen zijn. Niet meer consumeren, [maar z√≠jn](http://www.oreilly.com/catalog/wemedia/book/index.csp). De tweede, nieuws.nl is tekenend voor de wijze waarop we de hoofdlijnen van het nieuws willen  binnenkrijgen: Snel, kort en to-the point. Hoe korter, hoe abstracter, hoe kleiner de kans dat het gekleurde berichtgeving is! Uiteraard willen we dat binnenhalen op de door ons [gewenste](http://www.nieuws.nl/rss) manier. En dus helemaal niet middels allerhande [vreemde aanmeldpagina's](http://zoek.volkskrant.nl/artikel?text=vlaanderen&FDOC=0&SORT=date&PRD=20y&SEC=%2A&SO=%2A&DAT=%2A&ADOC=8). De lezer van 2006+ wil zijn headlines nu. Het maakt minder uit door wie het is geschreven. De lezer van 2006+ wil zijn achtergronden horen van bekende bronnen. Bronnen waarvan hij/zij weet waar ze (voor) staan. Want gelukkig weten we ondertussen allemaal dat er echt niet zoiets bestaat als "onafhankelijke berichtgeving". Het is altijd gekleurd. Dan kun je dus maar beter weten welke kleur! Weblogs vervullen dit zeer goed. En dan niet de weblogs [van media die](http://www.volkskrantblog.nl/pub/blogs/blog.php?uid=3008) ook ooit eens gehoord hebben van blogs en nu denken "dat moeten wij ook".

Een heel interessant artikel in de Januari uitgave van Livre ([magazine als PDF, gratis](http://www.livre.nl/option,com_docman/task,doc_download/gid,66/))
