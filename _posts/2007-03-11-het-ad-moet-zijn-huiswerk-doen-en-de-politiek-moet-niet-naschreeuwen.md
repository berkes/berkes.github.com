---
layout: post_archive
title: Het AD moet zijn huiswerk doen (en de politiek moet niet naschreeuwen)
created: 1173609522
tags:
- media
- krant
lang: nl
---
Een [Boze Bert](http://willy.boerland.com/myblog/leugens_ad_leugens_en_geenstijl_leugens) bracht me bij zijn blog entry over een artikel in het AD. Het AD van zaterdag [schreef een lang stuk over de Pompestichting](http://www.ad.nl/binnenland/article1163327.ece).

De hoernalist van dienst heeft dus lekker lopen oplagecijferhoereren. In plaats van een integer onderbouwd stuk over het alledaagse leven in een TBS kliniek heeft hij alle grootspraak van de patienten nog eens extra opgeblazen: om een smeuïg Criminelen-Krijgen-in-Gevangenis-Nóg-Grotere-Televisies-Dan-Jij stuk te publiceren.

Want , meneer de hoernalist, het zijn Psychiatrische Patienten. Dat je een RIVD persbericht één op één overneemt in je niet al te kritische krant, okay. Dat je de politievoorlichter op haar woord geloofd, je doet maar. De concurrentie is immers moordend in medialand, dus dat je even je best niet doet kan ik door de vingers zien, ik koop dan wel een krant waarbij ik weet dat journalisten wél zelf even feiten nagaan. Maar dat je uitspraken van geestelijk labiele personen als waarheid presenteert is niet alleen dom: het is gevaarlijke stemmingmakerij. Daarom een niet erg vriendelijke brief naar de redactie.

Beste redactie, Beste Peter Groenedijk,In uw artikel over de Pompestichting doet u heel stellige uitspraken, die, zo lijkt het, geheel uit lucht gegrepen zijn. Of anders als directe waarheid gesteld worden, terwijl het uitspraken zijn, gedaan door psychiatrische patienten. Mensen die in die TBS kliniek zitten om genezen te worden van gevaarlijke geestelijke ziektes. Niet de meest betrouwbare bron - had u kunnen denken.

Zo stelde u in het AD dat patienten internetten via een onbeveiligd netwerk van een politiebureau. Maar, beste redactie: Er ís helemaal geen politiebureau in de buurt, zo kon [Bert Boerland](http://willy.boerland.com/myblog/leugens_ad_leugens_en_geenstijl_leugens) in minder dan een halve minuut achterhalen.> Het adres van de PompeStichting zoeken, 3 seconde werk. "Weg door Jonkerbos 55, 6532 CN" Postcode van Pompestichting invullen op politie.nl, 5 seconde werk. "Het dichtstbijzijnde bureau bij postcode 6532 CN is: Politie Nijmegen Team Zuidrand Muntweg 209 Nijmegen"Beide adressen even in Google Maps proppen. en zie hier, 10 seconde werk: "0.8 km"Als een journalist, of een krant fouten maakt in een stuk over Ajax, of het al dan niet kale hoofd van een uitgerangeerd popsterretje: swa; jammer, volgende keer beter opletten. Maar bij zaken die zulke een grote sociale impact hebben, mag je op zijn minst verwachten dat het artikel gedegen wordt geschreven. En niet even snel op een vrijdagnamiddag tussen de koffie en de borrel in elkaargeflanst, want daar lijkt het op, als u hele simpele feiten niet eens natrekt. Dat u hoereert voor oplagecijfers, is mij om het even: Ik hoef uw drukwerk niet te lezen als ik dat niet wil. Maar als u zaken schrijft die voor patienten, gevaarlijk kunnen zijn (kunt u zich voorstellen wat een onrust dit veroorzaakt binnen alle klinieken in Nederland?) en het al zeer vertekende beeld die veel mensen zonder enige kennis van zaken al hebben nog meer vertekend, dan gaat u heel ver over de schreef. Bij dezen roep ik u op niet alleen dat feit over het vermeende internetgebruik nog eens goed na te lopen, ik roep u op álle gestelde feiten eens goed te onderzoeken. Met niet al te vriendelijke groeten,Bèr Kessels
