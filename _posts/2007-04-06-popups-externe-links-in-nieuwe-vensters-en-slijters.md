---
layout: post_archive
title: Popups, externe links in nieuwe vensters en slijters
created: 1175889444
tags:
- seo
- webdevelopment
- usability
lang: nl
---
Nieuwe vensters door de strot van je gasten duwen.<!--break-->Niks is vervelender dan dat mensen een keuze van je wegnemen. Het al dan niet openen van nieuwe venstertjes, ongevraagd, is daarop geen uitzondering.

Zo nu en dan heb ook ik te maken met een zeer optimistische eigenaar van een website. Een die denkt dat er mensen (behalve zijn moeder) zijn die écht geïnteresseerd zijn in zijn website. Niemand is geïnteresseerd in je website. Hoogstens in de inhoud van je site, maar daarvoor moet je het al heel goed voor mekaar hebben.

Deze ras-optimisten denken per definitie dat mensen liever niet van hun website afraken. Dat mensen het liefst de hele dag jou site voor hun neus geopend houden, omdat alle andere venstertjes op zijn minst afleiden van al het geweldige dat jij te bieden hebt.

Bijna allemaal willen zij graag dat externe links op hun site in nieuwe vensters openen.

Behalve het gegeven dat mensen die op deze manier denken, per definitie zelf nauwelijks internet-savvy zijn (anders wisten ze wel dat tabs toch echt een stuk handiger zijn), zijn deze eisen irreëel arrogant. Mensen, bezoekers, klanten, potentiële zaken-partners zijn niet, nooit, never, ever, geïnteresseerd in je website. Net zo goed als jij nooit naar een slijterij gaat om hun gebouw te bewonderen, maar jij daarheen gaat omdat ze zulke goede wijn (of service!) hebben, zo komt geen enkele bezoeker voor jou site. Ontwerp dient per definitie om je bericht kracht bij te zetten. Een mooi, goed-gelegen pand zal de slijter zeker helpen meer klanten te houden en te brengen. Maar als die slijter vervolgens een smerige, vloekende, stinkende, boerende, ongewassen, baard-dragende alcoholist achter de balie zet, blijven klanten weg. Ongeacht het geweldige pand waarin die slijter zit.

Vensters openen zonder dat mensen daarom vragen is als een slijter die, als je vraagt voor "iets lekkers bij de pasta" een krat bier op de toonbank kwakt. Zonder zelfs maar te vragen of jij misschien zelf al iets in gedachte had, gooit werkt hij jou de deur uit met hetgeen hijzelf als beste ziet.

Laat de klant zelf kiezen! Klanten die jou site nog even open willen houden, omdat ze nog meer gezien hebben dat ze willen lezen, komen wel terug. Of anders openen ze de link _zelf_ wel in een nieuw venster. En als je echt gelooft dat klanten dat niet doen, dan vertrouw je je eigen site blijkbaar voor geen meter. Dan ben je als een slijter die klanten snel de deur uit wil werken met het enige kratje dat enigszins drinkbaar is, nog voor ze naar de wijn gaan vragen, want al je wijn is zo slecht dat, eens je klanten er van drinken, ze nooit meer terug zullen komen.

Het gigantische succes van zogenaamde pop-up-killers bewijst dit hele punt nog eens. Blijkbaar zijn mensen het zo zat dat sites de keuze voor het al dan niet openen van nieuwe vensters niet aan hun-zelf overlaat dat ze actief naar bescherming gaan zoeken. Stel je voor dat mensen allemaal met bodyguards je winkel binnenlopen, omdat ze jou, je winkel en je personeel zo erg wantrouwen!Toch zijn er nog steeds heel veel ontwikkelaars die liever externe links in nieuwe vensters openen. Altijd met het argument "dan blijven bezoekers tenminste op mijn site". Ik heb dit ooit onderzocht, door eenvoudigweg te kijken wie op externe links klikte, maar vervolgens toch nog ergens op de originele site verder bladerde. Kortom, ik heb gemeten hoeveel bezoekers "op je site blijven". 7%. Zeven procent. Meer dan 9 van 10 mensen kwam niet meer terug. Voor meer dan 9 van de tien mensen had deze truck geen enkel effect. Helaas is niet gemeten hoe mensen zich zouden hebben gedragen als we geen nieuwe vensters zouden openen, maar veel minder dan 7% kan dit haast niet zijn geweest. En zo dit wel veel minder is, dan is hier in elk geval nauwelijks winst te behalen. Aan een paar % van je hele cliëntele moet je pas gaan denken nadat je al het andere al geoptimaliseerd hebt.

Kortom: geef je klanten hun eigen keuze: open vensters niet in nieuwe vensters. 
