---
layout: post_archive
title: De Basis moet intuïtief zijn
created: 1226348015
tags:
- webdevelopment
- focus
- concept
- website
lang: nl
---
Telkens kom je het tegen in de webontwikkelwereld, aangekleedde apen of frankenstein-concepten. Eerder hamerde ik al op [het belang van een Focus](http://bler.webschuur.com/minder_is_meer_ontwerpen_en_opzetten_van_je_site). Het concept en dus de uiteindelijke site, moet zich volledig focusen op één idee en bouw liever twee losse sites, dan een site met twee losstaande zaken erin. Je wilt een videoportal met blog? Begin datblog gewoon op een losse site. Dit idee van focus lijkt te zijn doorgedrongen tot de voorlopers op Internet. Mijn todomanager [Remeberthemilk](http://www.rememberthemilk.com/home/berkes/) is maar één ding: een todomanager. Het nieuws, een concept dat bijna altijd ín een site gepropt wordt, staat gewoon [elders](http://blog.rememberthemilk.com/).

Mijn ervaring is dan ook dat websites die door "commissies" worden ontwikkeld bijna altijd tot mislukken gedoemd zijn. Personen met verschillende belangen en ideën bouwen tesamen bijna altijd een enorm concessie-monster. De focus is dan vér te zoeken, en de politiek en persoonlijke wensen zitten zó diep in de uiteindelijke site verweven, dat niemand zich nog thuis zal voelen op die site. Meestal is van zulke sites niet eens duidelijk wat ze nou eigenlijk doen. In plaats van een "videoportal ala youtube, maar met advertenties waarvan de video-makers de inkomsten krijgen" wordt er een "videoportal waarop je, afhankelijk van of je aanbieder of kijker bent, kunt stemmen, of punten verdienen. Met die punten kun je meer videotijd of andere producten kopen".

Heb je die focus eenmaal gevonden, dan is de basis al ijzersterk. Ze hoeft maar één ding te doen. En zoals zovaak blijkt als je maar één ding moet doen, kun je dat heel goed doen.

Toch moet dat concept dan nog altijd streng bewaakt blijven. Zo krijg ik regelmatig de vraag van eenvoudige brochureware site-eigenaren (de klassieke over-ons, portfolio, contact en adres-sites) de vraag voor leuke extra's. "Ik heb een digitale camera en wil een foto-sectie op mijn site". Uiteraard kán dit. Maar het doorbreekt wél mijn tweede belangrijkste stelregel: "**De baiss moet inuïtief zijn**". Behalve gefocused op één ding ook nog zeer intuïtief. Om het voorbeeld van de fotosectie weer te nemen: dat is niet inuïtief. Niet alleen verwacht niemand een fotosectie op je brochure-site, het is volledig onduidelijk wat een gebruiker daar kan vinden. Een bezoeker weet echter wél wat "productcatalogus" betekent. Of in geval van het verhuren van sta-tafels, wat "voorbeelden van onze sta-tafels" is. Een vaag begrip als "foto-sectie" of "blog" zegt weinig. Door altijd vanuit de bezoeker te denken, is hethelemaal niet moeilijk om te gokken op wat intuïtief is en wat niet. Stel gewoon jezelf voor, als je een plek in dat leuke spaanse restaurant wilt reserveren. Een menu gelabeld "Telefoonnummer" of "contact" is zeer intuïtief. Een label met "Handig" is dat niet (Ja, er zijn genoeg webmasters die zulke nietszeggende koppen bedenken). Noem het beestje bij zijn naam, probeer niet creatief te zijn bij het benoemen van painga's en menu's. En blijf die focus bewaken. Dan komt die intuïtieve site als vanzelf. De beste sites zijn vaak saaie sites. Maar saaie sites leiden wél tot mensen die in je Spaanse restaurant een tafel reserveren. Een kunstinnige site doet dat mestal niet of veel minder.

Wees dan ook niet bang om onintuïtieve zaken  te schrappen. Ik merk altijd hoe moeilijk het voor webmasters of site-eigenaren is, om hun "kindje" te amputeren. "Ik heb al vier jaar leuke links verzameld naar websites over koffie en nu vertel je me dat die sectie weblinks het beste weg kan?". Ja. Die kan het beste weg. Tenzij de focus van je site is om "een kennisbank en beginpunt van je koffie-onderzoek" is, haalt zo een sectie de focus wég van wat je eigenlijk wilt vertellen: dat je lekkere koffie verkoopt (en waar je dat doet). De site van je koffiewinkel moet gewoon een adres, telefoonnummer, openingstijden enzovoort bevatten (het is overigens onbegrijpbaar hoeveel sites de openingstijden van hun kantoren, winkels of bezoekadressen niet vermelden). Mocht je persé al je kennis over koffie met de wereld willen delen, begin dan gewoon een koffieblog, om schrijf je in op wikipedia en deel je kennis in diverse koffie-lemma's. Netto houd je dan een intuïtieve blog én een intuïtieve brochureware site over.kortom: Focus je site op één ding. En doe dat goed.

Hou je bij die focus en zorg dat dat ene ding uitermate intuïtief is.
