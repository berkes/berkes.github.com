---
layout: post_archive
title: Geweldige afgang voor de Telegraaf en haar napraters
created: 1176718945
tags:
- dwars
- politiek
- telegraaf
- moslims
lang: nl
---
Een geweldige afgang voor [De Telegraaf](http://www.telegraaf.nl/binnenland/61921881/Moslims_bidden_naar_westen_na_blunder_politie.html?p=5,1) (en natuurlijk hun [knip-en-plak-slaven](http://www.geenstijl.nl/mt/archieven/098991.html)). Telegraaf journalisten dachten ontdekt te hebben dat windrozen in de cel, om Moslims de richting van Mekka te wijzen, verkeerd waren. Bleek niet het geval, zoals [Bonebakker](http://bonebakker.punt.nl/?id=361738&r=1&tbl_archief=&) opmerkte. De reactie van Hette is heel raak:>   Wat een ophef allemaal. [...] De journalisten van de Telegraaf moeten nog maar eens terug naar de schoolbanken. Of het gewoon bij de laatste roddels over Britney Spears houden.

Persvrijheid en vrijheid van meningsuiting zijn cruciaal. Maar lieden die [maatschappelijk](http://bler.webschuur.com/het_ad_moet_zijn_huiswerk_doen_en_de_politiek_moet_niet_naschreeuwen) zware onderwerpen aansnijden; en daarmee maatschappelijke onrust veroorzaken, door de feiten verkeerd (al dan niet met opzet) te presenteren, mogen wat mij betreft daarvoor gestraft worden. En met straf bedoel ik geen boetes of arrestaties, maar gewoon publiekelijke schandpalen. Laat iedereen weten wat een onzin de Telegraaf (en haar digitale [echo-](http://www.nieuwnieuws.nl) en [beerput](http://geenstijl.nl/)) uitpoept. Laat ook de Raad voor Journalistiek ([waar dit soort klachten kunnen terechtkomen](http://www.pompekliniek.nl/index.php?option=com_content&task=view&id=111&Itemid=93) heel open zijn in haar uitspraken. En laten we het allemaal van de daken schreeuwen: De telegraaf maakte een blunder. Heeft daarmee veel stof doen opwaaien, en staat nu heerlijk voor lul. Net goed.
