---
layout: post
title: Waarom ik spotify meteen alweer gedag zeg.
created: 1288002901
tags:
- spotify
- service
- Muziek
lang: nl
---
Ik ga spotify even een kans. Aangezien ik meer dan €10 per maand aan muziek uitgeef, leek mij het model van spotify ook wel te boeien: voor €10 per maand onbeperkt muziekluisteren. Nieuwe, oude, muziek uit eigen bibliotheek, muziek van vrienden enzovoort. Mooi model. Alleen niet voor mij.<!--break-->  - Met wat crativiteit, is er zeker geen gebrek aan (legale) gratis muziek. Mijn "Nooit beluisterd" playlist bevat voor 4 weken, 2 dagen en 3 uur muziek, nog.
  - Wanneer je jou spotify account opzegt (of het bedrijf spotify verdwijnt) ben je al "jou" muziek kwijt. Niet die al op je hardeschijf staat (eerder gekocht of gedownload), maar alle muziek die van spotify zélf is. Muziek die je koopt, betaal je eenmaal voor en kun je dan blijven luisteren. Of de winkel waar je hem kocht nu falliet gaat of niet, maakt niets uit. In principe kunt je deze muziek zelfs nog doorverkopen (in geval van CDs en LPs enzo, vooral). Muziek is écht van jou.
  - De spotify muziekspeler voor linux is rotzooi. Hij [crached](http://getsatisfaction.com/spotify/topics/spotify_for_linux_segfaults_under_ubuntu_maverick_beta_upcoming_10_10), is traag, past niet in mijn desktop (knopjes zitten allemaal verkeerd), werkt niet met de normale multimedia knoppen op mijn keyboard enzovoort. Als ik betaal voor software, dan moet het gewoon werken. Zónder allerlei trucs en moeilijkdoenderij. Spotify werkt niet "gewoon", iets wat iedere andere (gratis), OpenSource muziekspeler wél gewoon doet.
  - Als je vanaf een andere computer (of mijn mobiel) luistert, stopt de andere client. Logisch, gezien hun bedrijfsmodel, dat je nooit vanaf meerdere plekken je tegelijk muziek kunt luisteren. Voor mij vervelend, omdat we in de huiskamer een multimedia PCtje hebben staan (IPV een TV), waarop we muziek luisteren, TV kijken enzovoort. Als mijn huisgenoot muziek wil luisteren op die PC moet ze eerst mij uitloggen, op haar spotify inloggen (die heeft ze overigens niet, dus dit is hypotetisch) en dan pas kan ze luisteren. Als ze dat per ongeluk vergeet, stopt bij mij de muziek met spelen. Veel gedoe en verre van ideaal, voor onze situatie.
  - Eigendomsrecht van de luisterdata is vaag. Spotify kan (en moet, deels) alles bijhouden wat ik speel. Dat vind ik niet heel erg, zolang maar duidelijk is wie de eigenaar van die data is. Het is immers (redelijk) vrij privacygevoelige data. Eerlijkheid gebied me te zeggen dat ik al tig jaar mijn muziek-speel informatie naar last.fm stuur en recent ook nog naar libre.fm. Dus in mijn geval maakt het toevallig niet zo veel uit. Last.fm en libre.fm kan ik echter opzeggen (en gewoon mijn muziek blijven luisteren) of verwijderen. Spotify kan ik ook opzeggen, maar, zie boven, dan ben ik wel mijn muziek "kwijt". Privacy is en blijft een probleem met dit soort diensten.
Dus rest mij niets anders dan Spotify waarwel te zeggen en ooit eens een OpenSource, distributed, vrij en mooi playlist-sharing-systeem op te zetten. Misschien bovenop libre.fm of in een alternatieve versie van Diaspora, wie weet. Mooi zomervakantieproject.Even terugkomend op die gratis muziek: Dat zijn veel mixxes van bijvoorbeeld soundcloud, tig podcasts, een paar "herbeluisterde" shows van Studio Brussel, een grote hoeveelheid [creative commons en andere vrije muziek](http://www.archive.org/details/netlabels") en een flinke backlog aan dooie-muziekanten-torrents. Ik weet heus wel dat downloaden van een volledige discography van iemand, op piratebay niet volgens de regels is, maar als Micheal Jackson dood is, voel ik geen enkele scrupules om zijn discografie binnen te halen. Nouja, behalve misschien dan dat hij ook enorm slechte muziek gemaakt heeft :). Aan aanvoer van "nieuwe" muziek bij mij dus geen gebrek. En ik voel me nog minder schuldig omdat ik uiteindelijk wel heel veel muziek [koop](https://one.ubuntu.com/basic/)
