---
layout: post_archive
title: ! 'Mijn bitcoin avontuur, deel twee: handelen en accepteren (op marktplaats)
  als betaalmiddel.'
created: 1307021277
tags:
- bitcoin
lang: nl
---
Zoals eerder beschreven [ben ik in de bitcoin wereld gedoken](http://bler.webschuur.com/bitcoins_de_revolutionaire_valuta_met_een_potentie_voor_de_teloorgang_van_ons_banksysteem).

En heb ik daar ook meteen al geld mee verdiend (jawel mijnheer de belastingmijnheer die dit ook misschien leest: ik voer dat gewoon netjes bij mijn inkomsten op). En zijn er een heleboel onduidelijkheden boven komen borrelen, de meeste worden besproken op het [Nederlandse bitcoin IRC kanaal #bitcoin-nederland](http://webchat.freenode.net/?channels=bitcoin-nederland&uio=d4). Zaken als facturering, BTW, omrekentarieven enzovoort.[Valutahandel met bitcoins](http://bitcoincharts.com/markets/) is niet moeilijk en ook niet onduidelijk. Door de omhoogschietende prijs, heb ik met mijn relatief kleine investering na een paar dagen al een royale waardevermeerdering gezien. Als ik het nu zou opnemen, heb ik een heel royale winst gemaakt. Zonder jullie meteen alle details over mijn inkomen te geven: ik zou daar een paar jaar google advertenties op mijn sties voor moeten draaien. Ik kijk de kat nog even uit de boom, hoop dat het nog meer waard wordt. En loop dus het risico dat het als een mooie ballon knapt, en mijn geld ineens niks meer waar is.

Dat is ook het grootste risico op dit moment. De buzz is overal, iedereen probeert aan bitcoins te komen, dus hun waarde zoeft omhoog. Het is dus belangrijk dat er ook daadwerkelijke "echte wereld" goederen voor te koop zijn. Gelukkig zijn er al veel winkels te vinden, maar op wereldschaal gezien stelt dat nog bijna niks voor. Want als mensen ze accepteren, hebben ze een verankerde waarde. Als je voor 1 bitcoin een kop koffie kunt kopen, zou dat nu (2 juni 2011, 15:20) een duur bakkie zijn, met een wisselkoers van $10/1Btc. Maar is er een garantie dat je altijd nog kopjes koffie ter waarde van omgeveer €2 kunt krijgen. Dus dat de bitcoin verankerd is aan die €2 waarde.

Je moet echter ergens beginnen. Want in Nederland kun je nog nauwelijks ergens met bitcoins betalen. Ik heb [mijn zolder opgeruimd en wat spul op markplaats gezet](http://kopen.marktplaats.nl/search.php?tab_adcount=3&ds=to%3A%3Bpu%3A0%3Bdi%3A%3Bpp%3A0%3Blt%3Azip%3Bsfds%3A1%3Bpt%3A0%3Bmp%3Anumeric%3Blx%3A186308%3Bly%3A428440%3Bkw%3Abitcoin%3Bosi%3A2&srt=dd&u=&g=&f=0&pp=0&ts_category_default=&pts=1&t=&p=1&stop_force_description_search=&s=&show_thumbnails=1&show_summary=1&from_searchbox_advanced=1&q=bitcoin&g=nol1&qsf=0&postcode=&distance=&ts=on). Ik accepteer daar bitcoins voor. En Euros, want ik verwacht niet dat iemand met BTC gaat betalen: immers tegen de tijd dat je naar mijn huis gelopen bent om de fiets te bekijken is de afgesproken prijs in bitcoins alweer gestegen door die omhoog knallende koers.

Ik hoop dat ik van markplaats hier iets over te horen krijg. Er staat niks in hun voorwaarde over het accepteren van andere valuta (of ik heb eroverheen gelezen). Dus het lijkt gewoon te mogen. Maar laten we het experiment vooral doorzetten en zien wat ze er bij marktplaats van denken.
