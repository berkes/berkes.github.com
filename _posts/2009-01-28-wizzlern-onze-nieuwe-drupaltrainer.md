---
layout: post_archive
title: Wizzlern. Onze nieuwe Drupaltrainer
created: 1233123824
tags:
- wizzlern
- drupal
- webdevelopment
- training
lang: nl
---
Een aantal maanden geleden besloten [Erik](http://drupal.org/) en ik om eens serieuzer aan de gang te gaan met Drupal trainingen. Voor het eerst wat concreter gemaakt onder het genot van een paar heerlijke [Hongaarse](http://szeged2008.drupalcon.org/) biertjes.

En inmiddels al zodanig concreet, dat we al een naam, website, en drie trainingen hebben. Nog geen logo, marketing of branding ofzo, dat komt later nog wel.

We doen dit volgens de filosofie "fail fast, fail cheap, be lazy. The greatest inefficiencies come from solving problems you will never come across". Een wijze uitspraak van Rasmus Lehrdorf op de Drupalcon in Amsterdam. Doet me overigens sterk denken aan [Kaas van Elsschot](http://www.boekmeter.nl/book/512).

In Breda hebben we onze eerste training trouwens goed doorstaan. Althans, dat vertelde men ons. Een introductiecursus, dus niet zo zwaar. Maar we hadden ook maar één ochtend.

De volgende cursus staat gepland voor 23 en 24 februari. Dat is wél een diepgaande cursus. [Drupal modulebouw](http://wizzlern.nl/trainingen). Ik zit al weken met mijn laptop in de trein aantekeningen te maken, outlines op te stellen en voorbeeldmodules te schrijven voor die training. Zoveel, dat ik haast vergat de wereld te vertellen over deze geweldige cursus. Bij dezen dus.

Iedereen die met Drupal ontwikkeld, of je nu ervaren of [minder ervaren](http://new.webwereld.nl/article/view/id/54444) bent, doorgewinterd PHPer, of script-kiddy boeit niet zo. Uiteraard niet voor doorgewinterde Drupal-developers, want dan weet je alles al. We gaan in ieder geval alle hoekjes en gaatjes van het ontwikkelen met en voor Drupal doornemen. We gieten er een flinke dosis pragmatiek doorheen en proberen onze ervaring met Drupal (of webbouwen in het algemeen) ook te laten helpen. Van veiligheidsstips tot hoe je je PHP-loopjes het beste bouwt dus. En dat alles in twee dagen. ;)
