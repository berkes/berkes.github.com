---
layout: post_archive
title: 3voor12 wiki, jammer weer geen Creative Commons
created: 1170191900
tags:
- Music
- copyright
- Creative Commons
lang: nl
---
Het wiki is een concept: Pagina's kunnen door alle gebruikers toegevoegd gewijzigd en soms verwijderd worden. Als ik een stukje tik op een wiki, kan een volgende bezoeker daarop voortborduren, of dat hergebruiken. Dát impliceert dus dat ik mijn werk vrijgeef. Immers, met "all rights reserved" auteursrecht _mag_ dat niet eens. Op mijn artikel over hoe publieke omroepen meer Creative Commons zouden moeten gebruiken, [antwoordde Erwin Blom](http://www.denieuwereporter.nl/?p=748#comment-13108), terecht, dat de VPRO allang hiermee bezig was. Helaas kwam ik net langs een interessant project van de VPRO, de [3voor12 wiki](http://3voor12wiki.vpro.nl/). Ik heb gebladerd, gezocht en helaas niet gevonden. Het lijkt erop dat het enige over licenties, terug is te vinden in de [disclaimer](http://3voor12wiki.vpro.nl/page/Disclaimer).> 4. De gebruiker stemt ermee in dat al het materiaal dat ingebracht wordt op de 3voor12wiki website door de VPRO gekopieerd, aangepast, uitgezonden, gedistribueerd, gepubliceerd en verwijderd mag worden en gebruikt mag worden t.b.v. publiciteit van de 3voor12 site in alle media.> 6. De 3voor 12wiki website is eigendom van de VPRODus ook de inhoud?Omdat er nergens wordt gezegd welke licentie er op de inhoud van toepassing is, is er vanzelf standaard auteursrecht op van toepassing. Dat betekent dus dat je helemaal niet _mag_ meeschrijven aan andere artikelen, dat is immers eigendom van iemand anders. Mierennuekerij? Dat zeker. Maar als de VPRO de intentie heeft, meer met Creative Commons te rommelen, dan lijkt mij dat dit toch echt _de_ kans is...Geen haar op mijn hoofd die er, met de huidige licneties, aan denkt om de _persoonlijke muziekgeschiedenis van Nederland in kaart brengen_, zonder dat ik überhapt weet of ik ooit nog iets met die bijdrage mag doen. Al helemaal niet als er al een [geweldige, volledige openbare](http://nl.wikipedia.org/wiki/Portaal:Muziek) muziekgeschiedenis portal op Wikipedia is. Eentje waar ik wél de [garantie](http://nl.wikipedia.org/wiki/Wikipedia#Kenmerken_van_het_project) heb dat ik het mag (blijven) gebruiken.
