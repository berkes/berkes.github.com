---
layout: post_archive
title: De Andere Monteur. Een milieuvriendelijke monteur (in Nijmegen)
created: 1199449023
tags:
- Monteur
- Milieu
- Groen
- bedrijf
lang: nl
---
Onze eeuwenoude wasmachine was overleden. Natuurlijk precies in die verschrikkelijke (want niemand bereikbaar) kerst-nieuwjaarstijd; rondbellen leverde een afspraak voor vandaag op. Zojuist kwam de "andere monteur" langs. De reparatie gaat alleszinds meevallen.

Maar het mooie is dat deze [Andere Monteur](http://www.detelefoongids.nl/bg-l/12928466-andere+monteur+de/vermelding/) kortingen geeft op reparaties van oudere machines. De reden is nog mooier: om mensen te bewegen oude machines niet zomaar af te danken. Om ze in plaats daarvan te repareren. <!--break-->Of het resultaat Ã©cht milieuvriendelijker is, weet ik niet, want oude machines hebben een veel lager rendement. Maar het feit dat een ondernemer begaan is met het milieu en dat in zijn bedrijfsvoering doorvoert vind ik heel goed. Als je dan ook nog bedenkt dat deze monteur met het gereedschapskoffer achterop zijn fiets bij je langs komt, dan weet je wie je moet [bellen](http://www.detelefoongids.nl/bg-l/12928466-andere+monteur+de/vermelding/) voor je reparaties.
