---
layout: post_archive
title: Verliefd zijn in Rotterdam
created: 1103716082
tags:

lang: nl
---
<div class="image">  [![cover van Das pop](/img_assist/gen/200&thumb=1)](/node/200)  <div class="caption">CDcover van "I love"</div></div>Op mijn verjaardag, kreeg ik van mijn [lief](http://www.chiquechick.com) een heel bijzonder cadeau. Twee kaartjes voor [een concert van Das Pop](http://planner.braincompany.net/index.php?request=detail&id=3115&view=mixed) en een nacht in [een hotel](http://eurohotelcentrum.nl/). Allemaal in Rotterdam. Het concert was Zondag (de negentiende, dus) en de overnachting dus van zondag op maandag.[Rotterdam](http://nl.wikipedia.org/wiki/Rotterdam) heeft een heel groot voordeel, dat is dat de winkels op zondag open zijn. We hebben dus eerst even de spullen op de hotelkamer gezet en zijn daarna gelijk de stad in gegaan. Lekker met zijn tweetjes winkelen. Alles leek wel perfect: De zon scheen, het was wel koud, maar met het zonnetje erbij erg lekker. De binnenstad was helemaal niet druk en de winkels waren nog vrij lang open. <!--break-->Omdat we natuurlijk alles perfect wilden hebben, gingen we uiteten bij een restaurant dat we hadden zien liggen, [Bazar](http://www.partyscene.nl/hotspots/64.html). Het was er Bizar druk, voor een zondagavond, en we hadden niet gereserveerd, maar konden toch heel snel terecht. Het eten was echt subliem, goed betaalbaar, ze hadden [een royale keuze vegetarische gerechten](http://www.vegatopia.com/forum/index.php?board=7;action=display;threadid=5604) en het was ook nog eens heel snel klaar! Nadat ik mijn rijst-gerecht (waarvan ik de naam niet kan uitspreken, laat staan onthouden) met geitenkaas en gekruide groenten opgegeten had, Michelle haar gevulde paprika's niet meer verder op kon en de biertjes en ros√©tjes op waren zijn we maar richting Nighttown gelopen, waar das Pop zou optreden. <div class="image">  [![Rotterdam in de ochtendmist](/img_assist/gen/199&thumb=1)](/node/199)  <div class="caption">Rotterdam in de ochtednmist</div></div>De eerste band die speelde zorgde voor wat verwarring bij ons. Michelle en ik dachten namelijk even dat Das Pop al gelijk begon te spelen, en we waren daarom een beetje verbaasd dat ze dat met een man minder deden en dat we de liedjes niet herkenden. Het bleek echter The Go Find ([link naar hun label](http://www.morrmusic.com/)) te zijn, een band die wel heel erg klonk als Das Pop, maar desalniettemin erg goed was ;). Toen Das Pop dan echt begonnen speelden ze een perfecte set. Het begon wat rustig, met allemaal bekende, en wat oudere nummers. Tegen het einde toe speelden ze Feverman van The Human Thing, waarna de hele zaal echt los ging. Wow, zover ik me kan herinneren was dit wel ene van de beste concerten ooit die ik heb gezien (nouja, dat kun je niet zeggen, natuurlijk, omdat het appels met peren vergelijken is, het was iig erg goed). Omdat we nog een lekkere warme hotelkamer hadden liggen wachten hebben we niet de hele nacht uitgezongen, maar zijn we na Das Pop maar gegaan, en hebben we Richard Cameron en DJ Buenavista maar gelaten voor wat het was en zijn we lekker gaan slapen. 'sOchtends [ge-ontbeten](http://eurohotelcentrum.nl/pictures/room1.jpg) in het hotel, waarna we nog wat gewinkeld hebben, ik nieuwe schoenen gekocht heb, en we uiteraard warme chocomel hebben gedronken. Het was weer erg koud, maar het zonnetje scheen, het waaide niet hard, dus al met al weer heerlijk om buiten te zijn. Ik weet zeker dat [Rotterdam](http://wikitravel.org/en/article/Rotterdam) in allerlei lijstjes van "romantische steden" thuishoort!Dankje lief, voor deze heerlijke dagen, het superconcert en het knus samenzijn!
