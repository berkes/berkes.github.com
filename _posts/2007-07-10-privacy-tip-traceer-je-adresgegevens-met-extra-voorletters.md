---
layout: post_archive
title: ! 'Privacy tip: traceer je adresgegevens met extra voorletters.'
created: 1184100754
tags:
- Privacy tips
- adresgegevens
- post
lang: nl
---
Erg vaak moet je een adres voor het een of ander opgeven. Uiteraard mogen deze gegevens, volgens de wet, niet zomaar verkocht worden. Nóg vaker beloven bedrijven goed met je privégegevens om te gaan. Helaas wordt er toch nog erg vaak gegevens doorverkocht. Hoe anders komen al die reclame-mensen aan je adresgegevens?Als je adres niet cruciaal is, of je naam niet echt belangrijk is (de Albert Heijn Bonuskaart bijvoorbeeld) kun je natuurlijk gewoon een nepadres of nepnaam opgeven. Piet Patat op Kerkstraat 123, 8765BE Groenwoude is mijn favoriet (let dus wel op dat het echt niet bestaat, is wel zo netjes). Maar dan weet je ook nooit of je gegevens doorverkocht zijn. Je weet dan wel dat je privacy redelijk veilig is. Overigens kan de Albert Heijn gewoon je bonuskaartnummer aan je bankrekening koppelen als je met Pin betaalt, het is dus maar deels een oplossing.

Als je adres wél cruciaal is, bijvoorbeeld omdat je een abonnement neemt op een tijdschrift, of een internet-bestelling doet (die dus thuis afgeleverd moet worden), moet je natuurlijk wél een goed, echt bestaand adres opgeven.

Handig is om dat te kunnen traceren of het bedrijf je gegevens ook, volgens belofte, niet doorverkoopt. De Katholieken hebben ons hiervoor een heel handige manier nagelaten. Gebruik een extra voorletter.

Stel je heet M.

A.

G. Janssen en je neemt een abonnement op de Intermediair. Dan doe je dat onder de naam M.

A.

G.

I Janssen. Stel je heet B. Kessels, dan doe je dat onder de naam B.

I. Kessels. De I van Intermediair dus. Dit werkt niet altijd, want als ik bij Iglo iets bestel, is de I al in gebruik. Maar dan is er wel iets anders combineren. Bijvoorbeeld B.

I.

G Kessels. I.

G van IGlo, dus.

Je zult verbaast staan wat voor reclame of andere post je in de loop van het jaar opeens krijgt, geadresseerd aan B.

I.

G. Kessels. Blijkbaar zijn je gegevens toch "uitgelekt". Blijkbaar zijn er gegevens verkocht, doorgegeven of anderszinds "hergebruikt".

Of je met deze wetenschap dan ook iets moet doen, (bijvoorbeeld een boze mail naar Iglo) is een volgende stap. Dit is mij meestal teveel werk. Wél zal ik nooit meer iets bestellen op een site die mijn (bestel-) gegevens doorverkoop. Want als ze in zulke louche zaakjes zitten, als het handelen in klantgegevens, dan wil ík er zeker geen zaken meer mee doen.

Overigens zijn de namen Intermediair en Iglo volledig willekeurig gekozen. Ik ben nooit lid van Intermediair geweest en heb nooit iets bij Iglo bestelt. Ik kan dus niets zeggen over hoe deze bedrijven met je informatie omgaan. Super de Boer verkocht mijn gegevens wel, blijkens een folder van een onduidelijk festival in Den Bosch (wat ík daarmee moet is mij een raadsel) geaddresseerd aan Boer Kessels die ik vorige maand thuis ontving.
