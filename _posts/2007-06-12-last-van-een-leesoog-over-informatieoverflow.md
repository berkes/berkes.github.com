---
layout: post_archive
title: ! '''last'' van een leesoog. Over informatieoverflow.'
created: 1181683195
tags:
- internet
- develpoment
- information
lang: nl
---
Mijn werkplek is internet. Mijn werk is dus voor het overgrote deel lezen (even er van uitgaand dat schrijven, ook lezen is, je leest immers zelf mee). Zelfs het overgrote deel van de communicatie gaat al lezend en typend. Mail, Twitter, Jabber(MSN). En als ontspanning ook steeds maar lezen en kijken. Youtube, [democracy TV](http://www.getdemocracy.com/) en sinds een half jaar ook weer af en toe TV. En uiteraard alle RSS feeds niet te vergeten.

Ik ben, grove schatting, 15 uur per dag vanaf één of ander scherm informatie aan het opnemen. Waarvan ruim de helft actief letterjes tot me nemen. Het gevolg is dus een steeds groter wordende stapel ongelezen tijdschriften, kranten en andere bedrukte dode bomen. Ongekeken DVDs, ongeluisterde CDs enzovoorts. En ik ben, denk ik, écht niet de enige. Ik kan me haast niet voorstellen dat iedereen de groeide stroom aan informatie moeiteloos als een sponsje opzuigt.

Leesmoeheid dus. Informatie overflow. Het voordeel van digitale lettertjes is dat ze te filteren zijn. Mail gaat via filters naar speciale mappen [nieuws is gefilterd](http://www.ekudos.nl/) en voor de rest zorgen goede zoekomgevingen (google) ervoor dat ik precies krijg wat ik moet hebben. Papier heeft dat niet. Je moet alles, al is het heel snel, bekijken, doorlezen. Mijn experiment om alle tijdschrijften en kranten op de WC te leggen werkt ook al niet. Ten eerste ben ik daar te weinig om alles helemaal door te lezen. Ten tweede heb ik dan nog een plekje waar geen informatieopname mogelijk is :).

Ik verwacht dat dit wel eens een tijdsziekte kan worden. Dat mensen onderuit gaan aan een overvloed aan informatie. Dat ze het niet meer kunnen filteren en belangrijke dingen gaan vergeten (belangrijke post, bijvoorbeeld) eenvoudigweg omdat die belangrijke dingen verzuipen in de overdaad aan informatie. Op zijn minst interessant om in de gaten te houden.

Zo. En nu naar bed. Nog even lezen in [mijn huidige boek](http://www.nl.bol.com/is-bin/INTERSHOP.enfinity/eCS/Store/nl/-/EUR/BOL_DisplayProductInformation-Start?BOL_OWNER_ID=1001004001208250&Section=BOOK_EN). Gewoon voor de ontspanning. 
